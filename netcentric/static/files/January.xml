<?xml version="1.0" encoding="ISO-8859-1" ?><data><article>  	<title>Mga babaguhin at babaunin sa 2007</title> 	<author>NAGINIP LANG Ni Nixon T. Kua</author> 	<date> 	 	<month>January</month> 	 	<day>04</day> 	 	<year>2007</year> 	</date>  	<body>    &quot;SA pagsalubong natin sa taong 2007, iwanan natin ang lahat ng masasama, bulok at pangit at baunin natin ang lahat ng magaganda, tama at kabutihan kagaya ng mga kaibigang kasama at maaasahan natin hindi lamang sa oras ng ginhawa kung hindi sa oras ng kagipitan.&quot;  Iyan ho ang text message na pinadala ko sa lahat ng aking mga kaibigan at iyan din ang munting mensahe sa mga patuloy na tumatangkilik sa aking column at sa mga kaibigan kong hindi ko alam ang mga numero ng cell phone o di kaya&#146;y hindi natanggap ang aking mensahe dahil sa nagloko ang aking telepono dahil siguro sa dami ng aking pinadadalhan.    Anyway, sinsero ho ako sa panawagang iyan na natutunan ko sa aking mga magulang at mga guro tuwing papasok ang Bagong Taon.  Marami kasi akong mga pagkakamali at masasamang ugali na dala-dala at ayaw kong iwan kahit ba pilit kong sinasama sa aking New Year&#146;s Resolution.    Gaya ho ninyo, guilty rin ho ako sa taun-taong paggagawa ng New Year&#146;s Resolution na nagiging aksaya dahil hindi naman ko nasusunod.   Sa taong ito, naisip ko na gagawin ko na lang mas simple ang nanaisin kong baguhin sa sarili ngayong Bagong Taon at unang-una rito ay ang pagsisikap ko na magpatawad sa lahat ng aking mga kaaway.  Mabigat nga naman dalhin ang galit sa dibdib at baka atakihin pa ako sa puso.    Kasama ho riyan sa mga iyan ang mga patuloy na nagbabanta sa akin dahil sa walang humpay kong pagbatikos sa mga katiwalian.    Bagama&#146;t pinatatawad ko ang mga taong iyan, hindi ko babaguhin ang aking pagbabatikos laban sa lahat ng uri ng katiwalian na nanaisin kong mabawasan man lang sa taong ito.  Isipin n&#146;yo na lang ho kung gaano kalaking halaga ang napupunta sa bulsa ng mga corrupt taun-taon na dapat sana mapunta sa pagtulong sa mga naghihikahos nating mga kababayan.    Pipiliin ko rin ho ang ating mga kaibigan pero sa personal na level ho ito.  Layuan ho natin ang mga kaibigan na malapit lamang sa atin kung panahon ng pagsasaya at lalayo naman nang husto kung tayo ay nangangailangan. Of course, maging tunay na kaibigan rin sana tayo sa lahat ng ating mga friends hindi lamang kung sila ang madalas mag blow-out at maglibre kung hindi sa oras ng kanilang kalungkutan. Huwag ho tayong manamantala sa ating kapwa at maging loyal tayo sa kanila.    Talking about loyalty and friendship, isa ho sa kaibigan na mananatili akong loyal ay ang pamilya ng mga Belmonte na nakita kong kasangga at kakampi sa lahat ng oras kahit na sa kagipitan.  Mayor Sonny Belmonte, Isaac, Kevin, Miguel at sa inyong pamilya, lagi kong ipapanalangin ang inyong patuloy na tagumpay.  Kay Isaac nga pala, HAPPY BIRTHDAY!!!   Sa level naman ho ng pulitika, iwasan ho natin ang mga pulitikong mga &quot;kaibigan&quot; daw natin pero sa oras lamang ng kampanya. Layuan natin nang husto ang mga nangangampanyang ipapako tayo sa dami ng pangako at iiwan tayo nakabitin sa ere dahil sa personal na interest nila.   Tandaan natin na election na ho sa May 14 at pag-aralan nating maigi kung sino sa kanila ang tunay na magsisilbi at hindi pangungurakot ang aatupagin.  Gaya ng tungkol sa kaibigan, itapon natin at ibasura ang mga corrupt na kunwari lamang na mapagmahal at mapanilbi pero magnanakaw pala pero alalayan natin nang husto ang mga matitino at maaayos manungkulan kahit na wala silang malaking halagang ipangangampanya.    Alalahanin natin ang mga pulitikong corrupt ay puwede nating ikumpara sa kaibigang nais lamang ay lamangan tayo minu-minuto, oras-oras at araw-araw. Ibasura natin sila at iwanan sa taong ito upang magsilbing umpisa ang 2007 ng pagbabago at pag-unlad ng bayan.    Iyan lamang ang simpleng nais kong ipatupad para sa sarili sa taong ito at bagama&#146;t konti lamang, sana kahit konti ay makatulong tayo sa pagbawas ng corruption at pag-unlad ng sambayanan.    Of course, ang laging pangunahin na hindi natin dapat kalimutan ay ang paniniwala sa DIYOS  na siyang pinagkakautangan natin ng lahat ng blessings na tinatamo natin.  Always THANK THE LORD dahil lahat-lahat ay utang natin sa KANYA. Nag-umpisa na ho ang mga activities sa Quiapo, Manila para sa 400th anniversary ni SENYOR JESUS NAZARENO.  Iniikot ho ito sa iba&#146;t ibang barangay kung saan nagkakaroon ng misa at iba pang mga aktibidades. Magkakaroon din ng kakaibang uri ng selebrasyon sa taong ito na magiging malaki dahil nga sa ika 400th year ni SENYOR JESUS NAZARENO na siyang kinasisiya naman ng milyun-milyong deboto nito kasama na po ako na lubos na nagagalak sa imbitasyon ni Chairman Danny Aquino at Congresswoman Naida Angping kung saan ginawa ang unang misa sa barangay noong Martes ng gabi.    Lubos na naantig ang aking puso dahil very personal ang misa at naisama pa ho ako sa offertory na talagang isang malaking karangalan sa akin dahil kahit sa maliit na paraan ay naging parte ako.    Sa mga taga-Barangay 387, Zone 39 maraming-marami hong salamat sa inyo sa pagkakataong ito na talaga namang hindi ko malilimutan.  Thank you very much LORD JESUS for the opportunity to be a part of the celebration.    Viva SENYOR JESUS NAZARENO!!!</body> 	<link>www.philstar.com/Article.aspx?articleId=378223&amp;publicationSubCategoryId=94</link></article><article>  	<title>EDITORYAL - Hindi na natuto</title> 	<date> 	 	<month>January</month> 	 	<day>03</day> 	 	<year>2007</year> 	</date>  	<body>    MAS maraming naputukan ngayon kumpara noong nakaraang taon. Ayon sa Department of Health (DOH), 907 ang naging biktima ng paputok. Mas mataas ito kaysa noong New Year 2006 na 610 biktima ng paputok. Ayon pa sa DOH, tumaas din ang bilang ng mga tinamaan ng ligaw kumpara noong nakaraang taon. Nasa 24 katao ang biktima.  Marami pa rin ang hindi natuto sa kabila na taun-taon lamang ay maraming nasusugatan dahil sa paputok. At nakapagtatakang karamihan sa mga naputulan ng daliri at nasugatan sa kamay ay mga bata. Nasaan na ang mga magulang ng mga batang ito at sila ang naging biktima? Napabayaan o talagang naging pabaya ang mga magulang at hinayaan nang maglaro ng paputok ang kanilang mga anak? Karamihan sa mga sinugod sa ospital ay may edad 7 hanggang 10 taong gulang na bata. Pumapalahaw sila sa sakit dahil naputukan ang daliri. Pawang &quot;aray&quot; at &quot;aruy&quot; at &quot;hindi na po uulit&quot; ang maririnig sa mga batang biktima bago pa sumapit ang Bagong Taon. Isang oras makaraan ang Bagong Taon ay dumami na ang mga isinugod sa ospital.   Sa halip na bumaba ang mga nabiktima ng paputok ay lalo pang dumami. At isa lamang ang ibig sabihin nito, kulang pa rin ang kampanya ng DOH para lubusang maipaalam sa mamamayan ang pinsalang dulot ng paputok. Hindi masyadong tumimo sa isipan ng mamamayan na walang magandang ibubunga ang pagpapaputok.  Ang nakaraang taon (2006) ang sinasabing pinakamaraming sunog na naganap. At pawang paputok ang dahilan. Pinaka-malagim na sunog ang naganap sa Ormoc, Leyte noong Pasko kung saan 25 katao ang namatay. Sinindihan ng isang bata ang paputok at naihagis sa talaksan ng mga tinitindang paputok. Sa isang iglap ay nilamon ng apoy ang building at na-trap ang mga tao. Walang fire exit ang building. Nasayang ang buhay dahil sa paputok.  Sa talaan ng Bureau of Fire Protection, 11 sunog ang naganap sa buong bansa at karamihan ay dahil sa paputok.  Kailan matututo na walang buting makukuha sa paputok?</body> 	<link>www.philstar.com/Article.aspx?articleId=378039&amp;publicationSubCategoryId=94</link></article><article>  	<title>Mga parcel na padala pinagkakaperahan ng ilan!</title> 	<author>HALA SI TULFO Ni Ben Tulfo</author> 	<date> 	 	<month>January</month> 	 	<day>03</day> 	 	<year>2007</year> 	</date>  	<body>    ISANG reklamo ang natanggap ng  buhat sa isang nagrereklamong kumukuha ng parcel na padala sa kanya ng isang kaibigan buhat sa ibang bansa. Nang kukuhanin n&#146;ya na ang parcel ay pinagbabayad daw siya ng halagang mahigit sa P2,000.  Dahil sa hindi n&#146;ya inakalang ganun kalaki ang babayaran sa pagkuha ng naturang parcel sa mailing station ng Las Pi&#241;as kaya hindi n&#146;ya na ito kinuha. Ang pinagtataka ng nagrereklamo saay dati naman daw nagpapadala sa kanya at P30 lang ang kanyang binabayaran.  Gayung puro pinaglumaang gamit lang ang laman ng naturang parcel.  Nang tanungin pa raw n&#146;ya kung may resibo ang kanyang babayaran ang sagot daw ng empleyadong kanyang nakausap ay kapag walang resibo puwedeng isang libo na lang ang kanyang babayaran.  Kolokoy talaga ang ilang empleyado d&#146;yan kaya nang tinawagan ng ang naturang tanggapan ay nagtuturuan na sila. Kaya naman nang balikan ang parcel ng nagrereklamo ay hindi na ito pinagbayad.  Ayun naman pala bakit puwedeng walang bayad, o natakot lang kayo sa kalokohang inyong ginagawa r&#146;yan. Nabahag ba ang mga buntot n&#146;yo na baka mahulog kayo sa   Sana ngayong 2007 ay maging tapat ang ilang tiwaling empleyado d&#146;yan dahil sa susunod na may magreklamo sa </body> 	<link>www.philstar.com/Article.aspx?articleId=378044&amp;publicationSubCategoryId=94</link></article><article>  	<title>Midnight madness</title> 	<author>PORT CARD Ni Atty. Ernest Maceda</author> 	<date> 	 	<month>January</month> 	 	<day>03</day> 	 	<year>2007</year> 	</date>  	<body>    Salubong sa bayan ng Malaca&#241;ang sa 2007 ang pagpapalaya kay convicted rapist Daniel Smith sa kalaliman ng gabi noong Dec. 30, 2006. Sa gitna ng apela sa Court of Appeals, biglang pinayagan ng Malaca&#241;ang ang pag-turn over nito sa U.S. custody nang wala pang permiso ng hukuman.   Ayon kay Senador Enrile kailangan ding respetuhin ang sovereignty ng Amerika. Ikakasira daw ng ating magandang relasyon ang pagreklamo tungkol sa pagpalaya kay Smith. Kung hindi rin natin kayang pangatawanan, eh pumayag na lang tayo sa nangyari. Baka maperwisyo pa ang seguridad at ang mga usapang pang-ekonomiya ng Pilipinas.  Kung tutuusin, hindi malinaw ang probisyon ng Visiting Forces Agreement (VFA) tungkol sa &quot;custody&quot; ng convicted na akusado. Sa US Military Authorities ibibigay Ang kalabuan ay dulot ng pag-unawa sa katagang &quot;judicial proceedings&quot;. Sa ilan, natatapos daw ito sa paghatol ng Regional Trial Court. Paniwala naman ng iba ay sakop ang buong proseso hanggang huling paghusga ng Mataas na Hukuman.   Kung si Cong. Lorenzo Ta&#241;ada III ang tatanungin, kung meron mang kalabuan, hindi ba dapat iresolba ito sa panig ng ating kababayan? Noong pumutok daw ang issue ni Nicole ay agad pinilit ng pamahalaan ang custody kay Smith. Subalit nang hinatulan na ay saka pa isusurender sa Kano?  Krisis ang pangyayari dahil ang US embassy kung saan nakapiit (kung matawag man) si Smith ay itinu-  turing na foreign territory sa international law. Walang bisa dito ang kapangyarihan ng Hukuman. At ang VFA? Ni hindi pa nga ito aprobado ng U.S. Congress bilang batas ng Amerika. Heto&#146;t tayo pa ang mauuna sa pagbigay benepisyo sa ilalim nito kahit agrabyado ang kababayan? Babae pa ang atin! Siempre krisis din sa Konstitusyon ang pagbalewala ng Malaca&#241;ang sa proseso ng Korte. Ang hukuman dapat ang may huling salita dito, hindi ang Pangulo. Ito ang unang malaking pagsubok sa liderato ni Chief Justice Reynato Puno.  Sa ginagawang </body> 	<link>www.philstar.com/Article.aspx?articleId=378049&amp;publicationSubCategoryId=94</link></article><article>  	<title>Hinahangaan ko noon si BF dahil me &#145;balls&#146;,  pero ngayon&#133;</title> 	<author>NAT NI BATUIGAS Ni Bening Batuigas</author> 	<date> 	 	<month>January</month> 	 	<day>03</day> 	 	<year>2007</year> 	</date>  	<body>    PALPAK pala ang kampanya nina Philippine National Police (PNP)  chief Dir. Gen. Oscar Calderon at Department of Health (DOH) Secretary Francisco Duque kon-tra paputok matapos na tumaas ng 43 porsiyento ang nasugatan sa Metro Manila noong gabi ng Bagong Taon.  Kung sabagay likas na matitigas ang ulo ng ilan na-ting mga kababayan sa kabila ng paalaala ng mga nagpapapoging opisyales natin sa pamahalaan. Dahil kung nakinig lamang sila sa mga babala ng mga ito tiyak sana na ligtas sila sa kapahamakan at sana&#146;y higit na masaya sila sa pagdiwang ng bagong taon, he-he-he!   Hindi ko sinisisi sina Calderon at Duque sa trahedyang sinapit ng ilang biktima dahil hindi naman sila ang may kagagawan subalit tila kulang pa ang kanilang kampanya upang maiiwas ang mamamayan sa mapaminsalang paputok.  Kung talagang nais ni Calderon at Duque na matigil na itong trahedya, nararapat lamang na isangguni na nila sa mga mambabatas upang makabuo ng batas na ipagbawal na ang pagtitinda ng kahit anumang uri ng paputok sa ating bansa. Di ba mga suki!  At dapat lamang na linisin mo muna Gen.  Calderon ang iyong bakuran, unahin mo muna ang inyong mga tauhan upang higit na maging epiktibo ang inyong kampanya.   Sayang ang nagtitilamsikan ninyong laway kung   laging gahol na sa panahon pa ninyo ipag-uutos sa batugan n&#146;yong mga alipores, he-he-he! Panahon na para simulan n&#146;yo nang maaga ang inyong kampanya, upang sa maaga&#146;y maputol na ang pagsasamantala ng mga gahamang negosyante. Abangan natin ang kanilang    mga kahol at baka mapakinabangan na ng buong sambayanan.  At dahil palpak na maituturing ang kampanya  nila sa paputok nais ko ring  hamunin si Metro Manila Development Authority (MMDA) Chairman Bayani Fernando sa palpak niyang pamamalakad na sa walang sistema ng trapik. Naiirita na ang mga nagsusumbong sa akin dahil hindi maresolba ang trapik.  Ang kalsada ay para     sa motorista at hindi para   sa mga illegal sidewalk  vendors at illegal terminal! Get mo Chairman! Labis   na ang pagkairita ng mga motorista na naapektu-   han sa sobrang trapik sa kahabaan ng Roxas Blvd., lalo sa Redemptorist, Baclaran dahil sa pagsakop ng mga illegal sidewalk vendors sa kalsada.   Hinangaan ko pa na-man si Chairman dahil sa walang humpay niyang kampanya laban sa mga illegal structure sa mga lansangan at talaga namang naging mabisa ang kanyang pormula na na- ging malinis at maayos ang kapaligiran. Ika nga&#146; may bayag siya at mga kamay na bakal. Ito&#146;y noong una siyang manungkulan ngu-nit sa kasalukuyan  tila lumalamig na, he-he-he! Di ba mga suki?  Bahag na ang buntot at wala na yatang bayag si Fernando dahil sa paningin ng mga motorista ay hindi na niya kayang walisin ang naghahambalang na mga vendors sa Baclaran.  Dalawang taon na ang nakalilipas, nalagasan si Fernando ng ilang tauhan matapos na paggigibain ang mga kubol kubol ng mga illegal sidewalk vendors sa Baclaran matapos na lumaban ang ilang vendors dahil sa walang habas na pagsira at pagkum- piska sa kanilang mga paninda noong kainitan pa ng dugo ni Fernando. Get nyo mga suki?  Makalipas ang ilang panahon ay nagsibalikan na naman ang mga vendors sa di malamang cash-sunduan. Get n&#146;yo mga suki? He-he-he! Umurong ang bayag ni Fernando dahil sa pagbabanta sa kanyang buhay kung patuloy niyang guguluhin ang pagsasamantala ng mga naghahari-hariang vendors. At ngayong tapos na ang holiday season na pansamanta-lang binigyan ng permiso ng mga mayors, aba&#146;y dapat na ring linisin ito upang muling maibalik ang magandang daloy ng trapik.  Hindi lang yan Chairman, dapat mo na ring wakasan ang paghari-harian   ng mga illegal terminal na umuokupa sa mga pangunahing kalsada na kadalasang nakikita sa kanto mismo.   Abangan sa susunod at ibibisto ko kay Chairman ang mga illegal terminal na pinagkikitaan ng ilang tiwaling opisyal.</body> 	<link>www.philstar.com/Article.aspx?articleId=378056&amp;publicationSubCategoryId=94</link></article><article>  	<title>&#145;Batang may bala sa ulo&#133;&#146;</title> 	<author>LVENTO FILES Ni Tony Calvento</author> 	<date> 	 	<month>January</month> 	 	<day>03</day> 	 	<year>2007</year> 	</date>  	<body>      Maski si Kristo ay sinasabi niyang &#145;Gumawa ng mabuti sa iyong kapatid at ikaw ay aking pagpapalain.&#146; Ito ay naging alituntunin ni Ofelia Usero ng Bagong Silang, Caloocan nang tanggapin niya ang responsibilidad tulad ng utusan, paglinis ng  bahay at paghuhugas ng pinggan. Kapalit nito ang halagang P50 kada araw, suma tutal ay P1,500 sa isang buwan.  Palibhasa likas na mabait si Ofelia. Hindi na siya nagrereklamo na pati pamangkin ni Ronnie Honrubia ay pinapaalagaan sa kanya. Patung-patong na ang trabaho nito. Dito nagsimula ang hindi pagkakaunawaan sa pagitan niya at ng kanyang asawang si Dante. Lumalabas kasi na wala na siyang oras sa kanyang tahanan. Hindi maiwasan na silang mag-asawa ay magtalo. At nang minsan sila ay nagtalo ay hawak nito ang pamangkin ni Ronnie.  Basahin natin ang mga susunod na pangyayari matapos na sila ay magtalo ng kanyang asawa base na rin sa salaysay ni Ofelia. Mariin naman nitong pinabulaanan ang sumbong ng isang kapitbahay. Isang malaking diskusyon ang nangyari hanggang sa nauwi sa pamamaril.  Labis ang pakikisama ni Ofelia sa pamilyang ito sapagkat napalapit na ang mag-iina sa batang inaalagaan kaya naman hindi na iniintindi ni Ofelia ang galit ng asawa sa tuwing ito&#146;y kanilang inaalagaan.  &quot;Ang ikinagagalit ng asawa ko ay masyado na raw akong inaalila ng mga Honrubia dahil hindi naman nila binabayaran ang pagpapaalaga sa bata. Hindi naman ako humihiling na bayaran nila dahil natutuwa naman kami sa bata,&quot; paliwanag ni Ofelia.  Dahil sa pagtatalo ng mag-asawang Ofelia at Dante, isang kapitbahay ang nagsumbong kay Ronnie na muntik ng mahulog ang sanggol. Subalit ayon naman kay Ofelia, walang katotohanan ito dahil karga ng biktima ang pamangkin ng suspek habang sila ay nagtatalo. Nais ni Dante na isoli ni Ofelia ang bata para hindi na ito mag-intindi sa pag-aalaga.  Ika-4 ng Hulyo 2006 sa Bagong Silang, Caloocan City  naganap ang insidente. Nang malaman ni Ronnie na muntikan nang mahulog ang kanyang pamangkin ay sinugod nito si Dante at binugbog ito. Hindi na nito nakuhang lumaban pa sa takot na higit pa roon ang kanyang abutin kay Ronnie.  Sa takot ni Dante, minabuti na lamang niyang magpalipas ng oras sa kapatid nito. Naiwan naman ang mag-iina nito sa kanilang bahay. Bandang ala-una ng madaling-araw ay nagpunta si Ronnie kasama ang asawa nitong si Josephine sa bahay ng mga Usero.  Nagising si Ofelia nang may kumatok sa kanilang pinto. Pagbukas nito, si Ronnie ang kanyang nakita. Pilit nitong pinapalabas si Dante. Sinabi ni Ofelia na sila lang mag-iina ang nasa bahay at ala ang kanyang asawa. Hindi naman pinaniwalaan ni Ronnie ang sinabi ni Dante kaya pinasok nito ang loob ng bahay. Hinayaan na lamang niya itong halughugin ang kanilang bahay.  Samantala habang kausap ni Ofelia ang asawa ni Ronnie, nakita nitong pinaputok ni Ronnie ang baril na hawak nito. Tumama ang bala sa radio. Naalarma si Ofelia nang sumigaw ang anak na si Dan-dan. Tinawag nito ang ina at sinabing may dugo ang ulo niya.  &quot;Nilapitan at binuhat ko ang anak ko. Humingi ako ng tulong sa mag-asawa para madala sa ospital si Dan-dan. Ang sabi lang sa akin ni Ronnie ay wala lang daw ang tamang iyon,&quot; sabi ni Ofelia.  Samantala sinabihan rin ni Ronnie sa Ofelia na huwag mag-ingay. Sa pangamba nitong baka kung ano pa ang gawin sa kanila ay nanahimik na lamang ito at nagmamakaawang tulungang dalhin sa ospital ang anak. Naghanap si Ofelia nang masasakyan habang buhat-buhat nito ang anak. Agad nilang dinala sa Tala Hospital. Nalaman ni Ofelia na may bala sa loob ng ulo ni Dan-dan sapagkat sinabihan sila na kailangan itong ilipat sa East Avenue Medical.   Sa kabutihang palad naman ay nakaligtas si Dan-dan sa kamatayan. Mahigit na isang buwang na-confine ang biktima. Nang makalabas na ito ng ospital ay pinuntahan naman ni Josephine si Ofelia. Pinagbantaan sila nito na kung magdedemanda, isa sa kanila ay itutumba nito.   Hindi na naglakas-loob pa ang mag-asawang Ofelia at Dante na magdemanda dahil sa takot na sila ay barilin nito. Ika-11 ng Agosto, muli silang pinuntahan ni Josephine at may dala tong kasulatan.  Sinasabi sa kasulatang ito na sasagutin nila ang naging gastusin nila sa ospital kapalit nito ay ang hindi nila pagsampa ng reklamo. Ayon kay Ofelia, napilitan lamang silang pirmahan ito dahil sa takot at isa pa&#146;y hangad nila ang kaligtasan ng kanilang anak kung ito ay maipagagamot.  Hindi naman tinupad ni Ronnie ang pangakong ipagagamot si Dan-dan. Bukod pa rito ay madalas silang guluhin ni Ronnie. Madalas ay binabato ang kanilang bahay. Ika-28 ng Oktubre 2006 bandang alas-4 ng hapon nang guluhin sila ni Pablo Guerra Jr. Inireklamo nila ito sa himpilan ng pulisya at doon ay nalaman nilang napag-utusan lang ito ni Ronnie.  Sa puntong ito, hindi na nagdalawang isip pa ang pamilya Usero na ituloy na ang pagsampa ng kaso Frustrated Murder in relation to RA 7610 laban kay Ronnie. Hangad ni Ofelia na mabigyan ng hustiya ang nangyaring ito sa kanila.    Para sa mga biktima ng karahasan, pang-aabuso o anumang krimen o legal problems maaari kayong tumawag sa 6387285 o di kaya&#146;y sa 6373965-70. Maaari din kayong magtext sa 09213263166 o 09198972854. Ang aming tanggapan ay sa 5th Floor City State Center Bldg., Shaw Blvd., Pasig</body> 	<link>www.philstar.com/Article.aspx?articleId=378060&amp;publicationSubCategoryId=94</link></article><article>  	<title>EDITORYAL &#150; Kung ano ang inihasik iyon din ang aanihin</title> 	<date> 	 	<month>January</month> 	 	<day>02</day> 	 	<year>2007</year> 	</date>  	<body>    MALAGIM ang naging wakas ni Iraqi dictator Saddam Hussien &#150; pinatay siya sa pamamagitan ng pagbigti. Iyon ang kaparusahan sa katulad niyang walang awa sa kapwa. Ipinakita sa telebisyon ang mga huling sandali ni Saddam. Noong kunin na siya ng mga naka-bonnet na berdugo at dadalhin sa execution room ay nagpipiglas umano si Saddam subalit nang nasa bibitayan na at isinabit sa leeg ang lubid na bibigti sa kanya ay matapang na niya itong hinarap. Tinanggihan niya ang isusuot na hood. Ang hawak na Koran ay ibinigay sa isang lalaki. Hindi na ipinakita ang pagkabigti ni Saddam sapagkat kusa na itong pinutol. Pero maraming Iraqi ang nakakuha ng kopya ng video kung saan ay ipinakita ang nakabitin na si Saddam na halos nabali ang leeg dahil sa higpit ng lubid na sumakal sa kanya. Inilibing umano si Saddam sa isang pampublikong simenteryo sa Tikrit na bayan niyang sinilangan.   Kung ano ang itinanim, iyon din ang aanihin. Nagtanim ng sama si Saddam sa kanyang mga kababayan. Sa 25 taong pamumuno sa Iraq, marami siyang ipinapatay na mga kapwa niya Muslim. Marami siyang nilason ng kemikal. Isang buong angkan ng kanyang kalaban ang kanyang pinapatay. Nang pamunuan ang Iraq noong 1979, lahat ng kanyang mga kapartido at sundalo na pinaghihinalaan may masamang tangka ay ipinag-utos niyang patayin. At kahit na ang kanyang dalawang manugang na lalaki ay hindi rin nakaligtas sa kanyang kalupitan. Ipinapatay niya ang mga ito. Siya rin ang nag-umpisa ng giyera sa Iran noong 1980. Noong 1990, sinakop niya ang oil-rich Kuwait. Subalit hindi nagtagal ang occupation ni Saddam sa Kuwait sapagkat sumaklolo ang mga Amerikano. Sa kabuuan, ang 25 taon niyang pamumuno sa Iraq ay nabahiran nang maraming dugo.  Kaya hindi nakapagtataka na ilang oras makaraang ibrodkas ng Iraqi TV ang balitang patay na si Saddam, maraming mamamayan ang natuwa at nagsipagsayawan sa kalye. Isang malaking selebrasyon ang balitang patay na ang diktador. Hindi mailarawan sa mga mukha ng Iraqis ang katuwaan.  Ang pagbigti kay Saddam ay patunay lamang na walang utang na hindi pinagbabayaran. Ang lahat ay may katapusan. Pagbabayaran ang anumang ginawang kalupitan sa kapwa. Ang ginawang kasamaan ni Saddam ay hindi naman sana gawin ng iba pang pinuno ng bansa. Maging aral sa ibang pinuno ng bansa ang ginawa ni Saddam.</body> 	<link>www.philstar.com/Article.aspx?articleId=377912&amp;publicationSubCategoryId=94</link></article><article>  	<title>Galit ng Palawe&#241;os; mga bobo sa DFA</title> 	<author>POL Ni Jarius Bondoc</author> 	<date> 	 	<month>January</month> 	 	<day>02</day> 	 	<year>2007</year> 	</date>  	<body>    GALIT na ang mga taga-Palawan. Sawa na sila sa panghahalay ng China sa kanilang karagatan. Mula 1995-2006 halos 600 Chinese ang nahuli ng mga awtoridad na nagpo-poach sa pangisdaan ng probinsiya. Malala pa, marami rito ay nahuli sa loob ng Tubbataha Reef National Marine Park, isang World Heritage Center kung saan bawal mangisda. Karamihan sa mga nahuli, kinasuhan ng poaching, pagdidinamita at paglalason, pamamasok sa wildlife preserve, at paggamit ng motor sa loob nu&#146;n.  Nu&#146;ng Disyembre 21, 30 Chinese na naman ang nahuli sa  sa loob ng Tubbataha, na inutos ng UN sa Pilipinas na pangalagaan dahil doon nanggagaling ang tuna ng buong Southeast Asia. Kung hindi pa hinabol at pinaputukan ng warning shots ng park rangers, tatakas sana ang barko. Karga nito ang 11 sampan, dose-dosenang air compressors, at 800 buhay na isda. Tatlong daan sa isda ay Napoleon wrasse o mameng, na bawal hulihin sa ilalim ng Convention on International Trade of Endangered Species. &#145;Yung iba&#146;y lapu-lapu at maya-maya.  Tuwing may nahuhuli, tulad nitong huling insidente, mabilis pa sa alas-kuwatro ang Chinese embassy sa pag-iingay. Hindi pa man nababalita ang nangyaring habulan sa Tubbataha, lumipad na sa Puerto Princesa ang consul para isigaw na palayain ang mga kababayan.  Ang masaklap dito, palaging kinakampihan ng Department of Foreign Affairs ang Chinese embassy. Sa huling gusot, sinasabi pa ng DFA na mali at maanomalya ang pagkahuli sa 30 Chinese.  Tila kulang sa pag-aaral ng geography ang mga naggagaling-galingan sa DFA. Para ipaalala sa kanila, ang Pilipinas bilang archipelago ay merong 200-mile exclusive economic zone sa ilalim ng UN Law of the Seas. Sarili nating pangisdaan ang karagatang sakop ng 200 miles. Maaaring makiraan ang barko ng dayuhan, pero hindi maaaring maki-fishing.  Pero ang Tubbataha ay wala sa boundary waters. Nasa gitna ito ng Sulu Sea, sa silangan ng Palawan at hilaga ng Zamboanga, sa loob ng teritoryo ng bansa. Dapat igiit ang batas kontra pagnanakaw sa karagatan.</body> 	<link>www.philstar.com/Article.aspx?articleId=377922&amp;publicationSubCategoryId=94</link></article><article>  	<title>Dapat malaman ang katotohanan at mga kahinaan</title> 	<author>KTORA NG MASA Ni Sen. Loi Ejercito Estrada</author> 	<date> 	 	<month>January</month> 	 	<day>02</day> 	 	<year>2007</year> 	</date>  	<body>    Kaisa ang inyong lingkod sa malaking bilang ng ating mamamayan na labis na nabigla sa agarang pagkuha ng US Embassy kay US Marine Corporal Daniel Smith noong Biyernes ng gabi.  Kasalukuyan pa kasing pinag-uusapan sa korte ang merito ng kanyang paglipat ng custody kaya sa pananaw ng karamihan, &quot;nabastos&quot; ang ating dignidad bilang isang malayang bansa.  Sa aking panig, lumalabas na marami pa ring kahinaan ang ating mga legal na proseso at kung paano ito iuugnay o mag-operate kasabay ng mga international treaty nilagdaan ng ating bansa.  Kaya nga, sa pagpasok ng 2007, binabalak kong maghain ng isang panukala sa Senado upang makita at mapag-aralan ang mga kahinaang ito at sa gayon ay mahanapan ng mga solusyon.   Sa ganang akin, mahinahon at seryosong pagbusisi sa mga isyu ang kailangan upang hindi na maging kontrobersyal at mabalot ng emosyon ang operasyon ng mga kasunduan. Bukod sa kahinaan, mahalaga rin na malaman ng ating mga kababayan ang katotohanan hinggil sa kontrobersiyang ito.   Samantala, hayaan muna ninyong mabati ko muli kayong lahat ng isang Manigong Bagong Taon at patuloy nating harapin ang 2007 na puno ng pag-asa at pani-niwala sa ating sarili na magiging maganda rin ang resulta ng inilaang pagkakataong ito ng Poong Maykapal upang magawa natin ang mga bagay na mahalaga sa ating lahat.</body> 	<link>www.philstar.com/Article.aspx?articleId=377927&amp;publicationSubCategoryId=94</link></article><article>  	<title>Nadismis na runner ng banko</title> 	<author>AW AT ANG BATAS Ni Atty. Jose C. Sison</author> 	<date> 	 	<month>January</month> 	 	<day>02</day> 	 	<year>2007</year> 	</date>  	<body>    SI Ben ay &quot;runner&quot; sa cash department ng isang banko.  Isa sa mga tungkulin ni Ben ang kumuha ng pera mula sa vault kapag hiniling ito ng mga teller ng banko.  Batay sa pamamaraan ng banko, kapag nagkaroon ng cash request, ihahanda ng teller ang requisition slip at pagkatapos ay ipagtitibay ito ng isang machine; itatago ng teller ang isang kopya ng slip at pagkatapos ay ibibigay sa runner ang orihinal na kopya  na magsusumite sa cashier o cash custodian;  kapag natanggap na ng cashier ang kopya, maglalabas na siya ng pera katumbas ng halagang nakasaad sa slip at pagkatapos ay itatabi nito ang orihinal na kopya ng slip. Gayunpaman, walang tungkulin ang runner na pumirma sa anumang dokumento na magpapatunay na natanggap niya ang pera.  Samantala, tuwing &quot;off line hours&quot;, ang mga slips ay tinatatakan ng &quot;posted&quot; kalakip ang pirma ng mga teller.  Noong August 27, 1997, natuklasan sa rekord ng cashier  na ang halagang naipatupad ay hindi tugma sa rekord ng teller.  Nawalan ang banko ng P150,000, ang halagang hiniling ng isa sa mga teller ng banko na si Marge. Ayon sa cashier ng banko na si Romy, naibigay niya ang halagang ito kay Ben upang ibigay nito kay Marge.  Subalit itinanggi  ito ng dalawa.  Matapos ang imbestigasyon, napatunayan na ang requisition slip ng nawawalang P150,000 ay duplicate na kopya, may tatak na &quot;posted&quot; at walang pirma ng teller.  Gayunpaman, kinilala ito ni Romy at inaming inilabas nga niya ang nawawalang halaga.  Naibigay daw niya ang pera kay Ben dahil ang slip ay naglalaman ng inisyal nito kahit na hindi si Ben ang naglagay ng inisyal at walang indikasyon na ito ang pumirma.    Base sa natuklasan, tinanggal ng CBC si Ben sa serbisyo sa mga dahilang 1) matinding pagsuway sa mga tuntunin; 2) pandaraya; 3) pagnanakaw o tangkang pagnanakaw sa banko;  4) pagpalsipika ng rekord o dokumento at pakikialam sa mga kagamitan at pasilidad ng banko sa mithiing mandaya.Tama ba at legal ang pagdismis kay Ben?  MALI.  Ang mga paratang kay Ben ay hindi sapat na napatunayan.  Ang nakawan o tangkang pagnanakaw sa banko o palsipikasyon ng dokumento nito ay hindi naipakita ng naisagawang imbestigasyon. Mahina rin ang paratang ng pagsuway sa tuntunin ni Ben dahil ito ay munting bagay lamang taliwas sa hinihingi ng batas na seryoso o malalang pagsuway.  Hindi rin napatotohanan ng banko kung bakit nawalan ito ng kumpiyansa at tiwala kay Ben.    Kahit na si Ben ang nakatalagang humawak at magbigay ng pera sa teller, ang desisyong magpatupad o maglabas ng nasabing halaga ay nakasalalay pa rin  sa cash custodian na si Romy.  Sa katunayan, ang nawawalang halaga ay ipinatupad labag sa pamamaraan ng banko.  Ang banko na eksperto at bihasa sa operasyon nito ay hindi dapat  isisi ang pagkawala ng pera sa empleyadong si Ben base lamang sa pagdududa.  At dahil hindi ipinakita ng CBC ang makatarungang dahilan ng pagdismis kay Ben, naigawad ng korte ang pagbabalik kay Ben sa serbisyo pati na ang backwages nito </body> 	<link>www.philstar.com/Article.aspx?articleId=377933&amp;publicationSubCategoryId=94</link></article><article>  	<title>BI, under fire</title> 	<author>A MISMO Ni Butch M. Quejada</author> 	<date> 	 	<month>January</month> 	 	<day>02</day> 	 	<year>2007</year> 	</date>  	<body>    LAST Friday, may kumantang isang singer sa Department of Justice para ibulgar ang anomalya sa Bureau of Immigration na kinasasangkutan ng mga top brass officials doon. Sabi nga, freedom for sale.  Nilinis ng singer sa DOJ ang pangalan nina Associate Commissioners Teddy Delarmente at Cabochan tungkol sa participation  nila sa pagtakas ni Vo Van Duc, isang Vietnamese-American national at sinasabing terorista.  Si Vo Van Duc, na gumamit ng Philippine passport sa katauhan ng isang Armando Luat ay nawawala na sa Pinas. Kung nasaan ito, ang mga bugok sa BI lamang ang nakakaalam porke sila ang nakinabang ng malaking pitsa todits. Sabi nga, P50 million daw?  Matindi ang mga mangyayari sa mga susunod na days porke tapos na ang paskuhang handog, este, Christmas season pala kaya balik trabaho ang madlang people.  Hindi biro ang ginagawang imbestigasyon regarding sa baho sa Immigration, tiyak marami ang sasabit kapag ikinanta nang husto. Ika nga, heads will role!  Habang hinihimay ng DOJ ang imbestigasyon sa BI, tiyak hindi ito lulubayan ni Rep. Ace Barbers at iba pang kapanalig sa investigation panel kasi ang lalim at tindi ng sindikatong nangyayari sa bureau. Sabi nga, gusto ba ninyong tambayan ng mga terorista ang Pinas? Siyempre, ayaw ninyo!  Halimbawa, mga drug lords, drug chemist at iba pang big-time syndicates, gusto ba ninyong nandito sila? Siyempre, dehins!  Kaya naman nagpapasalamat ang mga kuwago ng , at mayroong isang malakas na loob na Congressman Ace ang nagbulgar sa bahong nangyayari sa BI.  &quot;Baka naman maayos si Ace ng sindikato?&quot; anang kuwagong urot.  &quot;Naku, dehins, matindi si Ace, inaalagaan nito ang kanilang dignidad at kredibilidad,&quot; sagot ng kuwagong SPO-10 sa Crame.  &quot;Dumami pa kaya ang masampolan sa Immigration  na mga bugok?&quot; tanong ng kuwagong Kotong cop.  &quot;Abangan mo na lang, kamote!&quot;</body> 	<link>www.philstar.com/Article.aspx?articleId=377940&amp;publicationSubCategoryId=94</link></article><article>  	<title>Ano kaya ang naghihintay sa atin sa 2007?</title> 	<author>LA BIRA Ni Danny Macabuhay</author> 	<date> 	 	<month>January</month> 	 	<day>02</day> 	 	<year>2007</year> 	</date>  	<body>    Ang sarap ng pakiramdam na nakaraos na naman tayo ng isang taon kahit na ang marami sa atin ay nakaranas ng hirap at kabiguan nang dahil sa kalagayan ng pamumuhay sa ating bansa. Isang taon na naman ang ating bubunuin na hindi man lamang natin nalalaman kung ano ang tatahakin nating mga mamamayang Pilipino ang darating na mga araw. Magiging mabuti  kaya o lalong sasama pa kaysa sa dumaang taon?   Akalain mo nga naman, 2007 na samantalang simula ng magkagiyera nuong 1941 ay umaangal na ang mga Pilipino ng kahirapan? Mantakin mong ang tagal nang kaawa-awa ang kalagayan ng ating mga kababayan. Ang sabi nga ng mga nakatatanda, &quot;mabuti pa noong pre-war, mas mahusay-husay ang takbo ng pamumuhay sa Pilipinas kahit na mayroon pa ring mga mahihirap na kababayan natin.&quot;  Kung ikukumpara mo nga naman ang buhay noon dito sa atin at sa ngayon, malaki ang pagkakaiba. Noon, pantay ang laban. Ang maagap at masisikap ay siyang mga nagtatagumpay sa buhay. Ang mga tamad at hindi marunong kumayod para sa sarili ay hindi pinagpapala. Mas marami nuon ang maka-Diyos at maka-tao at talaga namang ginagampanan nila ang ugali at gawain ng pagiging tunay na Kristiyano.  Hindi katulad ng mga nangyayari ngayon sa ating bayan at sa mga Pilipino kahit na saan sila naroroon. Mas marami ngayon ang maka-sarili na walang sinasambit kundi &quot;para sa akin ito&quot;.Ngayon, ang mahalaga ay kung sinong impluwensiyal at makapangyarihang tao ang kilala mo at hihingan mo ng tulong upang umasenso ka at malagay ka sa mabuting kalagayan. Dapat pa bang sabihin na talamak ngayon ang graft and corruption na isa sa mga dahilan ng pagbaksak ng ating bayan.   Katulad na nga ng nasabi ko, wala tayong magagawa kundi ang magdasal ng taimtim sa ating Panginoong Diyos sa tulong ng ating Mahal na Birhen na nawa ay hipuin nila ang  mga lider natin at lahat ng ating mga pulitiko upang sa ganoon ay kabutihan ng ating bayan at kagalingan ng mga mamamayang Pilipino ang siya nila munang isaalang-alang at bigyan ng pansin. Harinawang mas higit pa nuong pre-war ang maging kalagayan ng ating bayan at maging isang tunay na isang free-from-war country ang Pilipinas.</body> 	<link>www.philstar.com/Article.aspx?articleId=377944&amp;publicationSubCategoryId=94</link></article><article>  	<title>EDITORYAL  &#151; Pag-asa, pag-asa at pag-asa ang nakikita</title> 	<date> 	 	<month>January</month> 	 	<day>01</day> 	 	<year>2007</year> 	</date>  	<body>    SABI nila kakaiba ang lahing Pinoy sapagkat kahit na dumanas na ng mga hirap, dusa, kabiguan, trahedya, kalamidad at kung anu-ano pang masasaklap na karanasan, hindi nawawalan ng pag-asa. Laging nakatingin sa dako roon at hinahanap ang sinag ng bagong umaga. Hindi sumusuko at laging bukambibig na may pag-asa pa. Iyan ang kaibhan ng Pinoy sa ibang lahi.  Sa survey ng Social Weather Stations (SWS), 91 percent ng mga Pinoy ay sasalubungin ang 2007 ng may buong-buong pag-asa. Sa halip na pagkatakot ang pananaigin sa pagpasok ng 2007, ang pag-asang magiging maganda ang kanilang buhay ang ninanais.  Ang survey ay ginawa noong November 24 hanggang 29.  Sa Visayas ang may pinakamataas na pag-asang minimithi sa pagpasok ng 2007 &#151; 93 percent. Sumunod ang Luzon, 92 percent; Mindanao, 90 percent at Metro Manila, 87 percent.  Ang katatapos na taon ang itinuturing na pinakamaraming kalamidad at trahedya na nangyari. Sunud-sunod ang mga malalakas na bagyong tumama sa Pilipinas. Unang malakas na bagyo na tumama sa Maynila, Laguna, Quezon ay ang &quot;Milenyo&quot; na nagdulot ng malaking pinsala at may namatay. Maraming punungkahoy ang natumba at ang mga billboard ay winasak. Sumunod na tumama ang bagyong &quot;Reming&quot; na nanalasa sa Bicol Region at ibang probinsiya sa Southern Tagalog. Maraming namatay sa Bicol nang umagos ang putik at bato mula sa paanan ng Mayon Volcano. Maraming bahay ang nalubog sa putik at nalibing nang buhay ang mga residente. Nawala sa mapa ang maraming barangay sa paanan ng Mayon. Hindi akalain ng mga residente na sa isang iglap ang kanilang bahay  ang pinagkukunan ng ikabubuhay ay mawawalang parang bula. Mas mahirap tanggapin na ang kanilang mahal sa buhay ay nalibing nang buhay.  Noong Pasko, 25 katao ang namatay nang isang sunog ang maganap sa isang malaking tindahan sa Ormoc, Leyte. Nakulong sa building ang mga biktima sapagkat ang mga fire exit ay nakakandado. Marami ang hindi makapaniwala na magiging malagim ang Paskong iyon.  Maraming kalamidad at trahedya ang sumagasa sa lahing Pinoy subalit sa kabila nito, nananatili ang pag-asa sa kanilang puso. At ngayong 2007, nakatanaw pa sila sa mas mataas pang pag-asa na mababago ang takbo ng buhay.</body> 	<link>www.philstar.com/Article.aspx?articleId=377801&amp;publicationSubCategoryId=94</link></article><article>  	<title>Ka Erdy Manalo</title> 	<author>NAGINIP LANG Ni Nixon T. Kua</author> 	<date> 	 	<month>January</month> 	 	<day>02</day> 	 	<year>2007</year> 	</date>  	<body>    Bagama&#146;t tayo po ay isang Katoliko, lubos ho ang paghanga natin kay Ka Erano G. Manalo na birthday nga ho ngayong araw na ito, at sa mga kapatid natin sa Iglesia ni Cristo dahil sa disiplina nilang tunay na dapat sana tularan natin.    Kakaiba kasi ang disiplinang pinakikita nila lalo na sa kanilang pagsasamba na isang malaking halimbawa ng pag-rerespeto nila sa DIYOS. Nakailang sama na tayo sa paanyaya ng ilan nating kaibigang mga INC sa kanilang pagsasamba at hindi natin maiwasan ikumpara unang una ang kalinisan sa loob ng kanilang kapilya.  Ilang local na ho ang napasyalan natin at pare-pareho ho ito.    Hindi ho kagaya ng ugali nating mga Katoliko na kanyang kanyang puwesto na kadalasan tuloy ay naiiwang bakante ang maraming silya sa gitna, sa mga kapatid ho natin sa INC ay pupunuin ang bawat silya mula sa harap hanggang makarating sa likod.    Wala rin hong social status ang sistema ng kanilang pag-okupa at first come first serve lahat.  Kahit sino ka man, kahit sikat ka, walang reservation at kung mahuhuli ka ay sa likod ka uupo.    Bawal rin sa kanila ang mga damit na masyadong maiksi na suot minsan ng ilan nating mga kapatid na Katolikong kababaihan na siya namang aaminin nating nakakadistract ng attention.  Hiwalay rin ho ang puwesto ng mga babae at lalaki at walang batang nagtatakbo sa loob na mistulang ginagawang playground.    Ang mga song book nila ay nakalagay sa kaliwang bahagi ng mahabang bangko at isa isang kinukuha at pagkatapos ng kanilang pagsasamba ay isa isa rin nilang binabalik.  Kung ginagalang ho kasi natin ang PANGINOON bakit natin kinakalat na lamang ang mga misalette o anumang papel sa simbahan na napakarumi tingnan.    Wala rin hong nag-bubulungan sa kanila habang sumasamba at lalong walang kalabitan na madalas ring gawin ng ilan nating mga kasamahan sa simbahang Katoliko.    Ultimo sa katapusan ng kanilang pagsasamba, row by row silang lumalabas at hindi nagkakagulo at naguunahan.  Muli lang natin naalala ito lalo na nung panahon ng holidays kung saan dumalaw naman tayo sa ilang simbahan upang magpasalamat sa PANGINOON sa lahat ng biyayang nakukuha natin.  Lahat ho tayo ay dapat mag-count ng blessings natin na bigay sa atin ng DIYOS.    Tunay na kahanga hanga at karapat dapat tularan hindi lamang sa paraan ng pagsasamba o pagsisimba kung hindi sa lahat ng antas ng lipunan dahil isa sa pinakamalaking suliraning kinakaharap natin ngayon ay ang kakulangan sa disiplina at palakasan system na laganap.    At komo unang column natin ito ngayong taong 2007,  sana kahit sa maliit na paraan ay maantig natin ang ating mga kababayan at ma-adopt natin ang disiplinang pinaiiral ng mga INC upang kahit paano naman ay maibsan ang problema ng bayan.    Ka Erdy, HAPPY BIRTHDAY po sa inyo at Congratulations.  Sa taong ito wish natin na mabawasan sana ang corruption sa lahat ng antas ng lipunan at tunay na ipatupad ng administrasyon ang lahat ng repormang pinapangako nila upang maibsan naman ang kahirapan ng sambayanan.    Sana rin ang susunod na Pasko at Bagong Taon ay maging mas masagana para sa ating lahat.  Punang puna kasi ang kakulangan ng Christmas spirit ngayong taon dahil sa kahirapan.    Of course, hindi dapat puro material na bagay ang aatupagin natin sa birthday ni LORD JESUS pero sana mabawasan ang mga naghihirap at naghihikahos nating mga kababayan.    Magkaroon rin sana ng tunay na kapayapaan sa ating bansa at sa darating na election ngayong Mayo 14 ay matigil ang mga patayan at dayaan.  Kasama sanang iwan ang pandaraya at patayan ng taong 2006 na talaga namang madugo.    Sana ang taong ito ang magsilbing simula ng malaking pagbabago ng lahat ng pulitiko at lider ng bansa mula sa Malakanyang hanggang sa mga opisyal ng barangay at pati tayong mga ordinaryong mamamayan.    Hilahod na ho ang bansa natin at sumosobra na dami ng mga naghihirap nating mga kababayan.  Kailangan ho mag-umpisa na ang genuine recovery natin dahil pag hindi pa tayo kumilos ay tuluyan na tayong maiiwan at ituturing na kulelat hindi lang sa Asia kung hindi sa buong mundo.</body> 	<link>www.philstar.com/Article.aspx?articleId=377946&amp;publicationSubCategoryId=94</link></article><article>  	<title>Mga developer na manloloko tinututukan ng BITAG!</title> 	<author>HALA SI TULFO Ni Ben Tulfo</author> 	<date> 	 	<month>January</month> 	 	<day>01</day> 	 	<year>2007</year> 	</date>  	<body>    MARAMI nang reklamo ang natatanggap ng  ang reklamong ito.  Ayon sa mga nagrereklamong lumapit sa  kumuha sila ng bahay at lupa sa developer mahigit isang taon na ang nakakalipas. Base sa kontratang kanilang pinirmahan ay oras na mabayaran nila ang down payment ay sisimulan na ang paggawa sa bahay.  Pero hanggang sa ngayon ay hindi pa ito nasisimulan kahit na tapos na sila sa kanilang monthly amortization na biniling bahay at lupa. Dahil dito ay nagduda na sila na baka niloloko na sila ng naturang developer.  Kaya nagdesisyon nalang silang bawiin ang naibayad na halaga, pumayag naman daw ang nasabing developer kaya nagpasa sila ng kaukulang dokumento para mai-withdraw ang kanilang ibinayad.  Hanggang sa puro pangako na lang sa kanila hanggang sa ngayon kaya napilitan na silang lumapit sa  lalo na sa katulad ng ganitong reklamong may panloloko.  Babala ng   Alam n&#146;yo na kung sino kayo.  Sa mga nagbabalak bumili ng bahay at lupa mag-ingat sa mga manlolokong developer mas magandang sa siguradong developer na kayo bumili kaysa sa mga putok sa buho diyan nang hindi maloko.</body> 	<link>www.philstar.com/Article.aspx?articleId=377808&amp;publicationSubCategoryId=94</link></article><article>  	<title>Bagong pag-asa</title> 	<author>POL Ni Jarius Bondoc</author> 	<date> 	 	<month>January</month> 	 	<day>01</day> 	 	<year>2007</year> 	</date>  	<body>    MAHIRAP man isipin, kayang mabuhay ng tao hanggang 70 araw na walang pagkain. Posible rin tumagal nang 10 araw na walang tubig. At kaya hanggang anim na minutong walang hangin. Pero may isang bagay na, kung wala, hindi tatagal ang tao &#150; ang pag-asa.  Pag-asa ang nagpapailaw sa lahat. &#145;Yun ang nagpapatatag sa mga naghihirap at naghihinagpis. Anang mga doktor, pag-asa ang gamot kontra depresyon at pagpapakamatay.  Hindi baleng maubos na lahat, huwag lang pag-asa. Nang yayao sa digmaan si Alexander the Great, niregaluhan niya ang mga kaibigan ng kung anu-ano. Binulungan siya ng isang tauhan na wala na siyang matitirang ari-arian. Sagot niya, hindi bale, basta may pag-asa pa siya na maraming masasakop na lugar.  Hindi naubusan si Socrates ng pag-asa hanggang huli. Nang utusan siya ng korte na inumin ang lasong hemclock at nagpasya sumali ang mga estudyante, binulungan siya ng isa, &quot;Maestro, mabubuhay ba tayo muli?&quot; Sagot ni Socrates: &quot;Sa palagay ko oo, kaso walang taong makakatiyak.&quot;  Mabigat na taon na naman ang lumipas. Puro gulo sa pulitika, pagtaas ng presyo ng langis at iba pang bilihin, paglaganap ng kahirapan. Tatlong milyong pamilya ang nagugutom. Pero siyam sa bawat sampung Pilipino pa rin ang nagsasabing mas gaganda ang buhay nila sa darating na taon. Ang pagsalin kasi ng taon ay may taglay na bagong pag-asa.  Naikakalat ang pag-asa, nabatid ng rags-to-riches na milyonaryong Eugene Lang. Minsan naimbita siya magsalita sa Grade 6 pupils sa East Harlem, New York City. Inisip niya mabuti kung ano ang sasabihin, at kung paano maakit man lang makinig ang mga batang Negro at Chicano na napabayaan na ng lipunan. Binasura niya ang notes at nakiusap na lang mula sa puso. &quot;Tapusin n&#146;yo ang pag-aaral,&quot; aniya sa kanila, &quot;at pangako kong tutustusin ko ang college tuition ng bawat isa sa inyo.&quot; Sa minutong &#145;yon, nagbago ang buhay ng 59 bata. Sa unang pagkakataon, nagkaroon sila ng pag-asa. Anang isa, &quot;nagkaroon ako ng inaasahan, ng hinaharap, isang ginintuang pakiramdam.&quot; Halos 90% sa kanila ang nagtapos ng high school at tumuloy sa kolehiyo.</body> 	<link>www.philstar.com/Article.aspx?articleId=377816&amp;publicationSubCategoryId=94</link></article><article>  	<title>&#145;Pagkakaisa sa Bagong Taon...&#146;</title> 	<author>LVENTO FILES Ni Tony Calvento</author> 	<date> 	 	<month>January</month> 	 	<day>01</day> 	 	<year>2007</year> 	</date>  	<body>    MARAMING taon ang nagdaan ang humingi ng tulong sa CALVENTO FILES at &quot;HUSTISYA PARA SA LAHAT&quot;. Araw-araw ang pagsusulat ko sa Pilipino Star Ngayon at PM. Gayundin ang aming programang &quot;HUSTISYA PARA SA LAHAT&quot; Lunes hanggang Biyernes alas-3 hanggang alas-4 ng hapon at tuwing Sabado alas-7 hanggang alas-8 ng umaga sa DWIZ 882 am band.  Kulang ang espasyong ito para banggitin ang mga taong natulungan namin, nabigyan ng pag-asa at naitama ang mali. Ang lahat ng papuri ay hindi namin inaangkin ni Secretary Raul Gonzalez. Kami ay naging instrumento lamang sapagkat kundi dahil sa ating Panginoon Diyos hindi mangyayari ang lahat ng ito. Kaya ibalik natin ang papuri sa kanya because in God nothing is impossible.  Narito ang ilan sa mga kasong natulungan ng CALVENTO FILES AT &quot;HUSTISYA PARA SA LAHAT.  Inilapit sa aming tanggapan ni Rosalyn Ramos ang ginawang paghuli sa kanyang asawang si Sonny Ramos ang kapatid nitong si John Ramuel Agramen matapos hulihin ito ng mga pulis ng Camp Panopio, P. Tuazon Police Station sa pamumuno ni Major Osmundo de Guzman noong ika-14 ng Disyembre 2006. Nahaharap ang mga ito sa kasong Robbery hold-up matapos may magreklamo laban sa mga ito.  Subalit illegal ang pagkakaaresto sa mga ito dahil hindi na para i-inquest ang mga nasabing suspek dahil lagpas na sa takdang oras ito. Agad na tinawagan ni Secretary Raul Gonzalez si City Prosecutor Claro Arellano ng Quezon City para sa agarang pag-release sa mga suspek. Labis na nagpapasalamat ang pamilya ng biktima na agarang aksyon sa kasong ito.  Mahigit isang taon ang nakalipas nang paslangin ang biktimang si Rolando Garcia ng magkapatid na suspek na sina Manuel at Carlos Di&#241;o noong ika-13 ng Nobyembre nang magkainitan ang mga ito sa pilahan sa Villa Gutierrez St., Sangandaan, Caloocan City. Wala pa ring resolution ang kasong Murder na isinampa ng pamilya sa opisina ni SP Victoria Carina Latosa. Tinawagan ng aming tanggapan ang City Prosecutor ng Caloocan City, Ramon Rodrigo upang i-follow ang nasabing kaso. Makalipas ang isang linggo lumabas ang resolution. Kasong murder ang isinampa laban sa magkapatid na Di&#241;o.  Mga pinay na nakulong sa Lebanon ay natulungan din ng aming tanggapan. Nagsadya noon sa aming tanggapan si Jesus Gutierrez ng Laguna upang manawagan sa ating pamahalaan ang hinggil sa kanyang asawang si Monaliza na napiit sa Lebanon kasama ang maraming Pilipina. Agad kaming nakipag-ugnayan sa tanggapan ng Department of Foreign Affairs upang aksyunan ang mga kababayan natin na nasa Lebanon. Hirap at pasakit ang mga naranasan nina Monaliza, Maricel dela Cruz at Jasmin Sundiam. Sina Maricel at Jasmin ay inabuso ng kanilang mga employer. Sa kabutihang palad ay nakauwi naman sila ng ligtas sa ating bansa. Labis na nagpapasalamat ang pamilya ng mga Pinay na ito nang matulungan natin silang makauwi ng bansa.  Humingi rin ng tulong sa aming tanggapan si Rosemarie Lonzame matapos mabaril ang kanyang anak. Ika-27 ng Mayo 2006 sa Sucat, Muntinlupa naganap ang insidente. Umusyoso lamang ang biktima sa kapitbahay nitong nag-aaway hanggang sa siya ang tinamaan ng bala. Sina Dodong Nofuente at Roland Nudo ang mga responsable sa pagkamatay ng biktima. Hangad ni Rosemarie na mapabilis ang pag-usad ng kasong ito. Matapos ang preliminary investigation ay nakipag-ugnayan kami sa Muntinlupa Prosecutor&#146;s Office para magpa-follow up. Masayang-masaya si Rosemarie nang mabilis na lumabas ang resolution. Lumabas ang warrant of arrest at nahuli ang isa sa dalawang suspek, si Dodong.  Kasong Murder at Frustrated Homicide ang isnampa ng pamilya ni Myrna Acena matapos siyang pagtangkaang patayin at paslangin ang anak nitong si Victorino Jr. noong ika-10 ng Mayo 2006 ng mga suspek na sina Rolando Iba&#241;ez, Robert Iba&#241;ez at Rommel Iba&#241;ez. Inilapit sa amin ni Myrna ang kanyang problema dahil sa pagkakabinbin ng kaso sa piskalya. Nangangamba ang pamilya Acena sa maaari pang gawin ng mga Iba&#241;ez dahil pinagbabantaan daw sila ng mga ito.  Nakipag-ugnayan kami sa opisina ni SSP Archimedes Manabat upang ipa-follow up ang resolution ng kasong ito. Makalipas lamang ang ilang linggo ay lumabas ang resolution at pumabor naman ito sa pamilya ng biktima.  Si Dolores Brigino ng Pandi, Bulacan ay lumapit din sa amin matapos pagtulung-tulungang patayin ang kanyang asawang si Clement ang mga suspek na sina Pedro de Castro, Florante de Castro, Angelito de Castro at Reynato Regaspi noong ika-28 ng Disyembre 2005. Kasong murder ang isinampa dito subalit na-downgrade ito sa Homicide sa Malolos Prosecutor&#146;s Office. Nag-file ito ng motion for reconsideration subalit denied pa rin ito. Pinayuhan siyang magfile ng petition for review sa Department of Justice. Lumabas ang resolution at nagpapasalamat si Dolores na pumabor naman ito sa kanya.  Matagal na panahon rin ang hinintay ni Erly Martin ng Pasig City ang resolution ng kasong Double Murder at Multiple Frustrated Murder laban kay PO1 Bedo Montefalcon. Ika-29 ng Mayo 2005 lulan ng tricycle ang mga biktimang sina Donil Dale Gaveria, Alvin dela Cruz, Tarcila Flores, Timothy James Guevarra at Alvedon Cruz nang harangin umano sila ng isang Isuzu Crosswind kung saan ang suspek. Sa hindi malamang dahilan ay hinarang ang grupo ng mga kabataang ito.  Dismayado ang pamilya ng biktima ng ma-dismiss ang kaso ng tanggapan ni SP Misael Ladaga. Inilapit ni Erly ang kasong ito sa aming programa ni Secretary Raul Gonzalez. Pinayuhan ito na mag-file ng petition for review at pumabor naman ito sa mga biktima. Lubos na nagagalak ang pamilyang ito.   Maraming salamat sa pagtitiwala at sa isang taong pagtangkilik at pagsubaybay sa amin. Kami ay umaasang ipagpapatuloy ninyo ang pagtitiwala sa CALVENTO FILES at &quot;HUSTISYA PARA SA LAHAT&quot; dahil gagawin naming ang lahat ng aming makakaya na tumulong sa mga taong nangangailangan. Manigong Bagong Taon sa inyong lahat. Nawa&#146;y magkaisa tayo ngayong Bagong Taon.  Para sa mga biktima ng karahasan, pang-aabuso o anumang krimen o legal problems maaari kayong tumawag sa 6387285 o di kaya&#146;y sa 6373965-70. Maaari din kayong magtext sa 09213263166 o 09198972854. Ang aming tanggapan ay sa 5th Floor City State Center Bldg., Shaw Blvd., Pasig</body> 	<link>www.philstar.com/Article.aspx?articleId=377826&amp;publicationSubCategoryId=94</link></article><article>  	<title>Cha-cha ba o eleksyon?</title> 	<author>SYON NGAYON ni Al G. Pedroche</author> 	<date> 	 	<month>January</month> 	 	<day>01</day> 	 	<year>2007</year> 	</date>  	<body>    DETROIT, MICHIGAN &#150; Mayroon din namang mga Pilipino rito na matamang sumusubaybay sa mga political development sa Pilipinas.  Karaniwang tanong nila sa akin ay kung bakit napakagulo ng takbo ng politika sa Pilipinas. Wala na raw ginawa ang mga sinasabing &quot;political leader&quot; ng bansa kundi magbalitaktakan sa mga isyu na hindi naman nakatutulong sa pagsusulong ng bansa.  Tanong nila sa akin: &quot;Tuloy ba ang May elections?&quot; Sa tingin nila, ang pagtatalo sa paraan kung paano babaguhin ang Konstitusyon at ang nalalapit na eleksyon ay &quot;water and oil&quot; na hindi puwedeng magsanib.  Iginigiit ng ilang Senador kabilang si Sen. Dick Gordon at ng iba pang oposisyunista na mag-eleksyon muna bago isulong ang Charter Change sa pamamagitan ng Constituent Assembly (Con Ass).  Pero ayon naman kay House Speaker Joe de Venecia, imposible ang ConAss matapos ang eleksyon. May katuwiran nga yata ang mama. Mantakin mo nga naman na ang bawat maluluklok na Senador sa May elections ay gagastos ng katakut-takot na milyones. Kauupo pa lang, hihirit na ang ConAss na ang layunin ay buwagin ang Senado at bigyang daan ang isang unicameral na parliamento.  Ang sabi ni Gordon, payag siyang makilahok sa ConAss kung isusulong muna ang midterm elections. Siya payag. Eh yung iba? Kaya wala yatang katapusang balitaktakan iyan. What do we expect for 2007? Aariba tiyak ang mga political grandstanding at ang mga mahahalagang gawain ng gobyerno ay maiisantabi na naman. Kawawang Pilipinas!  Email me at </body> 	<link>www.philstar.com/Article.aspx?articleId=377819&amp;publicationSubCategoryId=94</link></article><article>  	<title>Hulog ng langit</title> 	<author>NAGINIP LANG Ni Nixon T. Kua</author> 	<date> 	 	<month>January</month> 	 	<day>13</day> 	 	<year>2007</year> 	</date>  	<body>    KAKAIBA talaga itong si &quot;Hulog ng Langit&quot; Mark Jimenez at todo tanggi ngayon na may $14 million na pinamigay ang IMPSA ng Argentina kahit na never niya kinontra ito noong araw na dinidiin ito ni dating Pangulong Joseph &quot;Erap&quot; Estrada na never pumayag sa government guarantee na hinihingi ng naturang kompanya.    Sinasabi niya na tanging si dating Justice Secretary Hernando &quot;Nani&quot; Perez, unang justice secretary ni Madam Senyora Donya Gloria, ang tumanggap ng suhol mula rito at nagkakahalaga lamang ito ng $2 million.   Pinalalabas niya na ang corruption sa naturang kaso ay hindi lumampas kay Perez pero bakit naman pinirmahan agad ang naturang kontrata ni Madam Senyora Donya Gloria wala pang isang linggo siyang naluklok sa Malaca&#241;ang.    Ganoon ba kabilib si Madam Senyora Donya Gloria kay Perez na magulo at mabuway pa ang administrasyon ay pipirma na siya ng ganitong kontrata na magbibigay pa ng garantisadong kita sa isang independent power producer na dahilan ng pagtaas ng presyo ng elektrisidad.    Ngayon kung talaga namang super bilib siya eh bakit naman pilit tinatago ng ilan niyang mga alipores kasama na ng kasalukuyang Justice Secretary Raul Gonzalez at dating Ombudsman Simeon Marcelo ang ilang mahahalagang papeles kagaya ng mga patunay ng international banking institutions na naalarma sa malaking halaga ng salaping nagpapalipat-lipat upang finally itago mula pa sa Switzerland.    Huling na trace ito ng grupo ni Sen. Panfilo &quot;Ping&quot; Lacson sa Coots Bank sa Hong Kong kung saan may deposit din si Ginoong Jose Pidal.  Of course, medyo nilipat na naman yata ito at mukhang kasama nagliliwaliw ng mga dolyar, euros at iba pang currencies na siyempre naman galing sa pesos natin.    Buong akala yata nitong si Hulog ng Langit na tanga ang sambayanang Pilipino lalo na ang masang Pilipino.  Masyado namang mababa ang tingin niya sa masa na inaakala niyang masusuhulan niya sa pamamagitan ng ilang pirasong manok.    Ang mas dapat sana niyang gawin ay magbago na dahil nabigyan siya ng panibagong pagkakataon makatapos siyang palayain sa US.  Dapat niyang tigilan ang walang tigil na panlilinlang at panunuhol sa sambayanan.    Mahirap lamang po ang karamihan pero hindi po mangmang at utu-uto ang masang Pilipino.  Naghihintay lamang po ng muling pagkakataon ang masa upang patunayan na dapat tigilan na ang pambababoy sa kanila lalo na ngayong taon ng baboy sa bansang patuloy na binababoy ng mga pulitikong nagpapatabang parang mga baboy.  Siyanga pala si Madam Senyora Donya Gloria ay born under the year of the PIG.    Singit ko nga rin pala sa mga tumanggap ng manok noong Piyesta ng Quiapo, mukhang nadidal kayo at nabukulan ng mga pulitikong pinag-distribute at kaalyado ni MJ dahil meron akong ilang kilala na may kalakip pang P1,000 samantalang karamihan ay wala.  Hindi naman siguro kinain ng lutong manok ang P1,000.    Anyway, kay Ginoong Jimenez, sabihin ang katotohanan tungkol sa IMPSA deal bago matuluyan kang IHULOG NG LANGIT gaya ni Lucifer na siyang tunay na hinulog ng langit dahil sa kasamaan.  Iba talaga ang natutuklasan ko araw-araw sa pag-iikot sa ikatlong distrito ng Maynila.  Noong Miyerkules ng gabi ay pumunta ako sa birthday party ni Kagawad Rodel Ortiz kasabay ni dating Congressman Harry Angping at tunay na Congresswoman Naida Angping.    Ginawa ito sa Panulukan, isang kainan na literal na located sa panulukan ng Quiricada at Oroquieta sa Sta. Cruz, Manila.  Kakaiba ho ang lugar at tunay na gulat ako dahil never kong inasahan may ganoong lugar diyan na masarap mag-unwind.  Magaling ang banda, maraming halaman sa paligid at native ang dating bukod pa sa malamig sa paningin at maaayos ang ibang pumapasok.    Ang pagkain nga pala, super sarap.  Subukan n&#146;yo ang pansit nila at crispy pata pero huwag n&#146;yo rin kalimutan ang fried chicken na may konting anghang pero iba talaga ang dating.  Ang presyo, paniwalaan n&#146;yo ako, affordable at kung ikukumpara sa ibang watering hole at kainan sa Manila ay tiyak na mas mura.    Ang mga waiters naman at mga empleyado, puro out of school youth na binigyan ng trabaho sa kundisyong mag-aaral sila sa umaga habang nagtatrabaho naman sila sa gabi.  Noble policy na dapat gayahin ng karamihang negosyante.    Kami naman po, babalik sa Biyernes ng gabi kung saan may ilan akong kaibigan na sasamahan.    Siyanga pala, sa mga mahihilig sa art, may permanent painting exhibit din sa lugar ng Ilokano painter at super talented na si Sherwin Butac.  Diskaril ang senatorial line up ng administrasyon at karamihan sa mga sinasabing tatakbo sa naturang ticket ay umaatras o umiiwas. Alam nila na Kiss of Death ang masama sa grupo ni Madam Senyora Donya Gloria.    Kung saka-sakali, paghihiganti ito ng masa na dapat ngayong mamili ng karapat-dapat na lider na mamumuno sa atin at ipagtatanggol ang karapatan at kapakanan ng sambayanang Pilipino. </body> 	<link>www.philstar.com/Article.aspx?articleId=379798&amp;publicationSubCategoryId=94</link></article><article>  	<title>EDITORYAL - Apurahin ng Ombudsman ang kaso ni Nani</title> 	<date> 	 	<month>January</month> 	 	<day>12</day> 	 	<year>2007</year> 	</date>  	<body>    MARAMING atrasado sa Pilipinas. Kung ang   ibang bansa sa Asia ay namamayagpag na sa kaunlaran, ang Pilipinas ay nangungulelat  pa. Kung ang ibang bansa ay may malaking airport at may maayos na serbisyo, sa Pilipinas ay kakahiya.  Pero ang mas nakasusuka ay ang pagiging atrasado ng pamahalaang Pilipinas sa mga kasong dapat ay noon pa inasikaso. Atrasado sa pagbibigay ng katarungan ang mga korte kaya ang iba ay namamatay nang hindi nakatitikim ng hustisya.  Isang halimbawa sa pagiging atrasado sa pagbibigay ng hustisya ay ang kasong inihain laban kay dating Justice Secretary Hernando Perez noon pang 2002. Imagine, limang taon ang nakalipas at hindi gumagalaw ang kasong extortion na isinampa ni dating Rep. Mark Jimenez.  Dahil ba malaking isda si Perez at kaalyado ni Mrs. Arroyo kaya ang kaso laban sa dating Justice secretary ay hindi natitinag? Sabagay hindi na nga nakapagtataka sapagkat ang kasangkot ay mataas na opisyal ng pamahalaan.  Sinampahan ni Jimenez si Perez ng kasong extortion na umaabot sa $2-milyon. Iyon diumano ay kapalit nang pagbabalewala sa kasong isinampa kay Jimenez tungkol sa IMPSA deal. Bukod kay Perez, kasama rin sa kaso ang kanyang asawa, bayaw at iba pa. Nangyari ang deal ilang araw makaraan ang EDSA 2 people power revolution. Pero natulog ang isinampang kaso at marami ang nag-akala na napasama na ito sa tambak nang marami pang kaso. Para ngang nalimutan na ang tungkol dito at ang pangalan ni Perez ay hindi na sumasagi sa isipan ng taumbayan.  Noong nakaraang taon, nagbitiw si Ombudsman Simeon Marcelo sa hindi pa rin malinaw na kadahilanan. Marami ang lumutang na dahilan kung bakit siya nagbitiw. Isa rito ay ang balak pala niyang pagpa-file ng kaso kay Perez sapagkat mayroon na siyang pinanghahawakang dokumento mula sa Swiss authorities. Marami ang nagsabing malaki ang pressure ng Ombudsman tungkol sa kaso ni Perez. Pumalit kay Marcelo si Merceditas Gutierrez.  Noong Miyerkules, ipinag-utos ni Gutierrez na kasuhan na sampahan ng kaso si Perez. Bukod sa extortion, sinampahan si Perez ng money laundering, graft and corruption at falsification ng documents.  Maganda ang ginagawang ito ni Gutierrez. Walang sinasanto. Si Perez ay dating bossing ni Gutierrez sa DOJ. Kamakailan, sinabi ni Gutierrez na limang corrupt ang lilipulin ng Ombudsman. Makabilang kaya si Perez doon?</body> 	<link>www.philstar.com/Article.aspx?articleId=379594&amp;publicationSubCategoryId=94</link></article><article>  	<title>Pangit na ugali tuwing eleksiyon</title> 	<author>POL Ni Jarius Bondoc</author> 	<date> 	 	<month>January</month> 	 	<day>12</day> 	 	<year>2007</year> 	</date>  	<body>    ELEKSIYON na naman. Simula Pebrero, kampanya na para sa botohan sa Mayo ng senador, congressman at local officials. Labasan na naman ang mga nakakatawa at nakamumuhing ugali ng pulitiko.  Sa nakakatawa, una na ang pananamit. Suotan na naman ang mga kandidato ng matitingkad na kulay ng vest at magarbong disenyong shirt. Checkered o Hawaiian prints na papatungan ng nakasisilaw na pulang jacket ang kailangan para makita sila agad sa crowd. Kaso mo, maiispatan din sila agad ng assassins na maglilitawan din ngayong kampanya.  Ilalabas na rin ang inaagiw na gitara, torotot, silindro o violin na tutugtugin ng mga kandidato para lang makakuha ng atensiyon sa rally. Kung walang alam na instrumento, sasayaw na lang ng cha-cha o swing. Tapos, tuturuan ang mga tao i-spell ang pangalan niya. Tapos, baba na sa entablado &#150; walang programa de gobyerno na ipapaliwanag.  Maglalabas na naman ang mga obispo ng alituntunin sa pagpili ng mabuting opisyales. Uunahin nila ang kontra jueteng, pero pagdating ng Election Day, marami sa kanila ang unang babati sa nanalong jueteng lord o bata-bata nito. Kailangan ng perang sugal sa pag-decorate ng simbahan.  May volunteers na namang election watchdogs pero imbis na mag-neutral ay kikiling sa tukoy na kandidato o partido. Iwawasiwas pa ang ID card ng volunteer group, para takutin ang mga guro na election inspectors.  Iko-corrupt na naman ng mga partido ang teachers sa presinto; susuhulan para dayain ang election returns. At dahil two-way ang bribery, magpapa-presyo naman ang mga gahaman sa hanay ng teachers.  Gayundin sa mga botante. Hahakutin na naman sila ng kandidato, pakakainin at paiinumin, babayaran ang aw-aw, pababaunan pa ng regalo &#150; basta pumunta lang sa presinto. At siyempre alam ng botante kung kaninong pangalan ang isusulat sa balota; alangan naman &#145;yung sa kalaban. &#145;Yung iba, hihingi pa ng mas malaking pera.</body> 	<link>www.philstar.com/Article.aspx?articleId=379603&amp;publicationSubCategoryId=94</link></article><article>  	<title>Kapangyarihang walang karapatan</title> 	<author>PORT CARD Ni Atty. Ernest Maceda</author> 	<date> 	 	<month>January</month> 	 	<day>12</day> 	 	<year>2007</year> 	</date>  	<body>    ANG maingat na paghihiwalay ng kapangyarihan ng pamahalaan sa tatlong kagawaran (Executive, Legislative at Judiciary) ay pag-iwas sa abuso. Ang pag-iipon ng kapangyarihan sa kamay ng iilang huwes o sa iisang Pangulo ay walang pinagkaiba sa isang diktadurya. Sa isang republikano at demokratikong bansa, ang Kongreso ang dapat mamayani dahil ito ang pinakamalapit sa tao -&#151; lahat ay halal ni Juan de la Cruz.   Itong &quot;separation of powers&quot; kung tawagin ay mayroon namang kalakip na prinsipyong &quot;check and balance&quot; nang hindi masalaula ang kanya-kanyang teritoryo. Sa pagitan ng Pangulo at Kongreso, kung ang Malaca&#241;ang ay may veto power sa mga batas, ang Kongreso nama&#146;y may   Kapag hindi ka naman aprubado ng CA, para na ring hindi aprub sa iyo ang taumbayan. Para kang humawak ng halal na puwesto na hindi naman ikaw ang nanalo. Ano bale ang karapatan mong humawak ng kapangyarihan o gumawa ng desisyong makaaapekto sa buhay ko?   Isang tingin sa listahan ng mga kontrobersyal na hakbangin ng pamahalaan at makikita na pawang mga walang basbas ng bayan ang mga may pakulo nito. E.O. 464, Proclamation 1017, Calibrated Pre-emptive Response Policy, Transfer of Custody ni Smith &#151; pare-parehong pangalan: </body> 	<link>www.philstar.com/Article.aspx?articleId=379611&amp;publicationSubCategoryId=94</link></article><article>  	<title>Mga ni-rescue ng BITAG!</title> 	<author>HALA SI TULFO Ni Ben Tulfo</author> 	<date> 	 	<month>January</month> 	 	<day>12</day> 	 	<year>2007</year> 	</date>  	<body>    MARAMING uri ng rescue operations na ginawa ng  at bawat rescue operations ay may iba&#146;t ibang mukha, iba&#146;t iba ang istilo pero iisa ang solusyon, ito ay ang matulungan ang humihingi ng saklolo.  Unang rescue operation na ginawa ng  ang rescue sa Zambales sa dalawang batang ipinaalaga lamang sa mga guardian at makalipas ang limang taon kinukuha na ng tunay ng magulang subalit nagkakaroon ng problema dahil lumalabas ngayon yung bata ay pinatutubos sa tunay na magulang sa halagang nais nito.  Pangalawang rescue operation ng  ang pagsagip sa dalawang taong gulang na bata matapos dukutin ng sariling ama at gawing hostage, gagamiting kasangkapan bilang panakot sa asawa upang mabalik at makipagbalikan sa kanya.  Sumunod ang rescue operation sa Tagaytay City, kung saan tinangay ng isang tomboy ang isang menor-de-edad na Canadian Citizen. Bagamat willing victim itong masasabi dahil sumama ito sa tumangay sa kanya, sinagip pa rin ito ng Tagaytay Police at DSWD.  Ang huling pagsagip ng ginawa ng  simple lang dahil sumentro kami sa mismong nagpadala sa kanya, ang recruitment agency at dito matagumpay naming napauwi ang kawawang biktima.  Abangan ang aktuwal na komprontasyon at ang mga maiinit o makapigil hiningang eksena sa pagsagip sa mga biktima, sa pagitan ng mga alagad ng batas at mga suspect, ngayong Sabado na sa </body> 	<link>www.philstar.com/Article.aspx?articleId=379598&amp;publicationSubCategoryId=94</link></article><article>  	<title>Saluduhan naman natin si Sr. Supt. Danny Abarzosa!</title> 	<author>NAT NI BATUIGAS Ni Bening Batuigas</author> 	<date> 	 	<month>January</month> 	 	<day>12</day> 	 	<year>2007</year> 	</date>  	<body>    SA unang pagkakataon naitala ng Manila Police District ang mahusay na pamamalakad at ligtas na pamamaraan sa taunang selebrasyon ng kapistahan ng Black Nazarene sa Quiapo, Manila.  Walang kaguluhang naireport sa alinmang sulok ng Quiapo habang inililibot ang  prusisyon ng banal na poong Nazareno. Ito na marahil ang bunga ng mahigpit na kampanya pangseguridad na ipinairal ng aking kaibigang  Acting-Director Senior Supt. Danilo Abarzosa ng Manila&#146;s  Finest, kung kaya&#146;t kaliwat kanan ang tinang-gap niyang papuri sa lahat ng mga deboto at sa mga mamamayan ng Maynila.  Kung sabagay matagal  ko na rin itong nakasama sa iba&#146;t ibang police operation  mula nang siya&#146;y maging Station Commander sa iba&#146;t ibang presinto ng MPD, kung kaya&#146;t nasubukan ko na rin ang kanyang katatagan sa serbisyo, he-he-he! Iba&#146;t ibang uri ng kriminal na rin ang aking nai-publish sa aming pahayagan.  Lalo pang naging maaksyon ang buhay ni Abarzosa nang italaga siya bilang  Officer-in-Charge ng MPD noong Sept. 25, 2006 matapos magbakasyon si dating Director Pedro Bulaong.   Ginampanan ni Abarzosa nang maayos at mapayapa ang mga rally ng mga militanteng kumukontra kay President Gloria Macapagal-Arroyo at may ilang opisyal at tauhan  na rin ang kanyang pinarusahan matapos lumabag sa karapatang pantao.  At nang siya&#146;y italagang MPD Acting Director noong August 1, 2006 lalo pa siyang naging abala dahil sa malalaking kaganapan na  kanya namang napangalagaan nang maayos. Hindi siya sumablay.   Sa katunayan kanyang napangalagaan ang seguridad ng mga mamamayang dumalaw         sa mga puntod sa Manila North and South Cemetery sa ilalim ng programang &quot;Oplan Kaluluwa&quot; noong nakaraang November 1, 2006. Nakasamsam sila ng 200 bladed weapons at mga alak. Walang nangyaring kaguluhan sa mga nabanggit na sementeryo.  Binigyan din niya ng seguridad ang pagtitipon ng mga religious group at mga political leader sa ginanap na prayer rally sa Quirino Grandstand.  At noong nagdaang Pasko at Bagong Taon, naitala ang napakababang nasugatan sa firecracker and stray bullets matapos na paigtingin niya ang kampanya laban sa mga mapinsalang paputok at pagbusal sa mga baril ng kanyang mga tauhan.  Sa kasalukuyan, mas marami pa kayong makikitang pulis na gumagala sa mga lansangan sakay ng mga motorsiklo matapos niyang ilunsad ang kampaya laban sa mga riding-in-tandem criminals, he-he-he! Ang karagdagang 22 ba-gong motorcycle ay galing kay Manila Mayor Lito Atienza bilang ayuda sa kakulangan ng pulis para mangalaga sa seguridad ng mamamayan sa ilalim ng programang &quot;Buhayin ang Maynila&quot;.   At dahil nga sa naging payapa at naging ligtas ang pagselebra ng Black Nazarene ng Quiapo taas noo akong sasaludo sa iyo Sir. Naway dagdagan mo pa ang iyong kasipagan. Ipagpatuloy mo pa ang iyong programa at parusahan mo ang ilan ninyong tauhan na lumalabag, upang muling maibalik ang tiwala ng mamamayan. Mabuhay ka!</body> 	<link>www.philstar.com/Article.aspx?articleId=379618&amp;publicationSubCategoryId=94</link></article><article>  	<title>&#145;Kambal na traydor...&#146;</title> 	<author>LVENTO FILES Ni Tony Calvento</author> 	<date> 	 	<month>January</month> 	 	<day>12</day> 	 	<year>2007</year> 	</date>  	<body>    WALANG malaki na nakakapuwing pero sa kasong ito ay ang kalaban ng biktima na higit na malaki sa kanya. Hindi lamang siya puwing kundi mas malaking pinsala ang idinulot sa kanya.  Ito ang istorya ng pagkakaibigan, pagtitiwala, pagmamagandang loob subalit ang isinukli ay pantatraydor.  Nagsadya sa aming tanggapan si Baltazar Patron ng Manila upang humingi ng tulong na madakip ang mga suspek sa pagpaslang sa kanyang kapatid na si Rico Patron.  Active na sundalo ng Philippine Air Force ang biktima. Mabait, maasahan at higit sa lahat ay magaling makisama sa kanyang kapwa. Dahil sa likas ring matulungin, ang isa sa mga suspek na si Jhon Gutierrez ay lumapit sa kanya upang humingi ng pabor na siya ay makabalik sa serbisyo na bagay na hindi naman tinanggihan ni Rico.  AWOL si Jhon sa kanyang serbisyo dahil balitang nagpaputok ito ng baril kaya hiniling nito kay Rico na tulungan siyang makabalik. Pinakiusapan naman ni Rico ang mga kilalang matataas na opisyal na bigyan muli ng pagkakataon si Jhon na makabalik sapagkat hindi naman iba ito sa kanilang pamilya.  Sa tulong ni Rico, nakabalik sa serbisyo si Jhon subalit nung araw na dapat ay magreport na ito, hindi niya ito sinipot. Dahil dito, si Rico ang pinagalitan ng mga opisyal ng Philippine Air Force.  &quot;Nagalit ang kapatid ko sa ginawang pambabalewala ni Jhon sa ginawang pabor para sa kanya. Dito na nag-umpisa ang kanilang alitan hanggang sa mapangalawahan pa ang kanilang di-pagkakaunawaan,&quot; sabi ni Baltazar.  Magmula noon ay hindi na gaanong ikinibo pa ni Rico si Jhon hanggang sa nais na isanla ng huli ang titulo ng lupang kinatatayuan nila subalit hindi naman pumayag ang una.  Ayon kay Baltazar, naisanla na ang lupang iyon subalit ito&#146;y tinubos ng kanyang kapatid. Hindi ibinigay ni Rico ang titulo ng lupa dahil sa pangambang baka hindi na ito matubos pa lalo pa at iisang titulo lamang ang kabuuan ng lupang kanilang kinatitirikan. Dito na nagsimula ang hindi pagkikibuan ng dalawa.  Ika-19 ng Enero 2003 sa Brgy. Pinagtun-ulan, San Jose, Batangas naganap ang insidente. Nung hapon na &#145;yon ay may kasiyahan sa bahay ng isa nilang kaanak. Isa sa mga bisita doon ay si Rico. Habang nagkakaroon ng kasiyahan, pabalik-balik si Nilo Gutierrez na umaaligid sa nasabing lugar lulan ng motor bike  &quot;Hindi naman alam ng kapatid ko na siya pala ang minamanmanan nitong si Nilo. Na may mga plano na pala silang magkakapatid laban kay Rico,&quot; pahayag ni Baltazar.  Samantala umuwi si Rico sa kanilang bahay na lasing na lasing. Nang makapasok na ito sa loob ng kanilang bakuran, narinig niyang may nag-iinuman din sa katabing bahay nila, ang mga Gutierrez. Magkakasamang nag-iinuman ang magkakapatid na Nilo, Edwin, Jhon at isang barkada nila. Bigla  na lamang daw may nagsabing &#145;Ang liit-liit mo akala mo kung sino ka!&#146; Sa mga katagang ito, nagkaroon ng mainit na pagtatalo sa pagitan ng biktima at grupo ng suspek.  Naawat naman ang pagtatalo dahil sa pakiusap ng asawa, si Vinia at ina ni Rico, si Eduarda at sa tulong na rin ng isa pang kagawad. Pumasok na rin noon si Rico para matulog subalit ang magkakapatid namang Gutierrez ay nagplano laban sa biktma. Nagpapahinga na noon ang biktima ng bigla na lamang nitong narinig ang sigaw at mura ni Jhon na pilit siyang pinapalabas ng bahay.  Hindi naman naawat ng asawa at ina nito na hayaan na lang ito subalit nilabas pa rin ito ni Rico. Ang hindi niya alam nakaabang na noon si Robel sa pintuan ng kanilang bahay. Nang buksan niya ito, sinalubong na siya ng saksak. Pagkatapos ay agad namang pinuntahan ni Jhon ang kapatid nitong si Robel upang tumulong sa pananaksak sa biktima.  Susubukan sana nina Vinia at Eduarda na mamagitan subalit natakot ang mga ito sapagkat akmang sila naman ang sasaktan ng mga ito.  Matapos ang ginawang krimen mabilis na tumakas ang mga suspek mula sa pinangyarihan. Samantala nagsampa ng kasong murder ang pamilya ni Rico laban sa mga suspek subalit hanggang ngayon ay nagtatago pa rin ang mga ito. Hangad nilang mabigyan ng hustisya ang nangyari kay Rico.  IISANG PUNO MULA SA DALAWANG UGAT NAGBUNGA NG KAMBAL NA TRAYDOR ITO AY SINA ROBEL AT JHON GUTIERREZ.  Para sa anumang impormasyon na makapagbibigay-alam sa kinaroroonan ng mga suspek maaari kayong tumawag sa 6387285 o di kaya&#146;y sa 6373965-70. Maaari din kayong magtext sa 09213263166 o 09198972854. Ang aming tanggapan ay sa 5th Floor City State Center Bldg., Shaw Blvd., Pasig.</body> 	<link>www.philstar.com/Article.aspx?articleId=379622&amp;publicationSubCategoryId=94</link></article><article>  	<title>EDITORYAL &#151; Wala na nga bang pagtataguan ang mga teroristang Abu at JI?</title> 	<date> 	 	<month>January</month> 	 	<day>11</day> 	 	<year>2007</year> 	</date>  	<body>    ANG mga terorista ang dahilan kaya hindi na- tuloy ang international summit noong nakara-ang buwan. Sinabi lamang ng gobyerno na ang pananalasa ng bagyo ang dahilan para hindi naman kahiya-hiya sa mga lider ng bansang dadalo. Pero kahit na ano pa ang sabihin, lumabas din ang totoo na ang pamamayagpag ng mga terorista ang dahilan. May banta nang gagawing pag-atake. At maganda na rin namang desisyon ang ginawa ng pamahalaan na ipagpaliban ang summit. Maraming leader ng mga Southeast Asian Nations ang dadalo sa summit ngayong linggong ito.  Nabahiran ang imahe ng Pilipinas sa pagkakapagpaliban ng summit at nakukuwestiyon ang kakayahan para labanan ang terorismo sa bansa. Sinundan pa ng babala ng Australia at Canada na huwag magbiyahe ang kanilang kababayan sa Mindanao sapagkat delikado. Nalubog sa baho ng terorismo ang bansa at hindi na nakapagtataka kung marami ang natatakot magtungo rito. At may katwiran namang matakot sapagkat hanggang sa kasalukuyan patuloy sa pamamayagpag ang mga teroristang Abu Sayyaf at Rajah Sulaiman Group na ang target ay mga inosenteng sibilyan. Dalawang lider ng Jemaah Islamiyah (JI) ang kinukupkop ng Sayyaf. Ang JI ang may kagagawan sa pagbomba sa Bali, Indonesia noong October 2002 na ikinamatay nang maraming Australians. Malaki ang reward na inilaan ng US sa mga matataas ng lider ng Sayyaf at JI. Ang dalawang leader ng JI na kinukupkop ng Sayyaf ay sina Umar Patek at Dulmatin.  Kahapon, isang commander ng Sayyaf ang napatay ng mga sundalo sa Patikul, Sulu. Ang napatay ay si Benang Sali na nasa listahan din ng United States bilang most wanted terrorists. Isa siyang trained bomber na tinuruan ng JI. Noong Sabado, isang miyembro ng JI at limang miyembro ng Sayyaf ang napatay sa enkuwentro sa mga sundalo. Umano&#146;y aide ni Dulmatin ang napatay.  Ang pagkakapatay sa JI member ay labis na ikinatuwa ni President Arroyo at sinabing wala nang pagtataguan ang mga terorista. Sukol na sila. Ganoon man habang ibinabando ni Mrs. Arroyo ang pagkakapatay sa mga terorista tila wala pa ring kalinawan kung kay Sayyaf leader Khdafy Janjalani ang nahukay na bangkay sa Patikul. Isinasailalim na sa DNA testing.  Sana nga ay wala nang pagtataguan ang mga &quot;uhaw sa dugo&quot;. Mas maganda kung mauubos na ang mga salot.</body> 	<link>www.philstar.com/Article.aspx?articleId=379409&amp;publicationSubCategoryId=94</link></article><article>  	<title>Repasuhin ang VFA</title> 	<author>SYON NGAYON Ni Al G. Pedroche</author> 	<date> 	 	<month>January</month> 	 	<day>11</day> 	 	<year>2007</year> 	</date>  	<body>    .  Dahil sa paglalagay sa custody ng US embassy kay Marine Cpl. Smith na hinatulan sa kasong rape, tila nahaharap sa matinding constitutional crisis ang administrasyon.  Pati si Pres. Arroyo ay binabantaang kasuhan muli ng impeachment dahil dito. Pero ang  ay naririyan na bago pa maging Pangulo si GMA. Hindi siya dapat sisihin.  Magsilbi sanang aral ito sa gobyerno sa pagpasok sa mga treaty sa alinmang bansa.     Ang Konstitusyon ay &#145;biblia&#146; na dapat laging manaig at mangibabaw. Kung hindi, buwagin na lang ang Konstitusyon.  Email me at </body> 	<link>www.philstar.com/Article.aspx?articleId=379414&amp;publicationSubCategoryId=94</link></article><article>  	<title>Gagastos nang malaki ang mga kakandidato at saka babawiin pag nanalo</title> 	<author>LA BIRA! Ni Danny Macabuhay</author> 	<date> 	 	<month>January</month> 	 	<day>11</day> 	 	<year>2007</year> 	</date>  	<body>    APAT na buwan na lamang at eleksyon na kaya huwag nang umasa sa mga pulitiko na aatupagin ang pangangailangan ng mamamayan. Ang konsentrasyon ng mga pulitiko ngayon ay kung paano sila mananatili sa kapangyarihan.  Masasaksihan na naman ang tunay na pag-uugali ng mga pulitiko. Makikita na naman kung sino sa kanila ang paruparo na nagpapalipat-lipat ng partido. Magkakabukuhan na kung sino ang mga oportunista, loyalista at may prinsipyo. Dapat ding mabulgar ngayon kung papaanong makaka-afford na tumakbo ang isang kandidato. Milyong piso ang ginagastos ng kandidato sa maliit na bayan. Daang milyon naman ang ginagastos ng tumatakbo sa siyudad at ang ginagastos para maging senador ay hindi bababa sa P200 milyon hanggang kalahating bilyon.   Ang tanong ay kung saan nanggaling ang perang ginagastos ng mga kandidato at kung papaano maibabalik ang ginastos nila, manalo man o matalo. Hindi na nakapagtataka kung bakit matindi ang graft and corruption sa bansang ito.   Siguradong maglalabas ng pera ang lahat ng kandidato sapagkat hindi sila mananalo kung hindi ito gagawin. Pera ang kailangan upang tumakbo sa anumang posisyon kahit na sabihin pang sikat na artista ang kandidato. Sabagay, karamihan sa mga sikat na artista ay nakaipon na nang pera na maaari nilang gamiting capital upang makahawak ng makapangyarihang posisyon sa gobyerno. Tutal maaari namang bawiin ang perang ginastos.  Suriin  na ang mga kakandidato sa eleksyon. Ilista ang kaibahan nila sa mga nakaupo sa gobyerno ngayon. Huwag nang magpaloko!</body> 	<link>www.philstar.com/Article.aspx?articleId=379425&amp;publicationSubCategoryId=94</link></article><article>  	<title>Joke, joke hindi puwede sa airport</title> 	<author>A MISMO Ni Butch M. Quejada</author> 	<date> 	 	<month>January</month> 	 	<day>11</day> 	 	<year>2007</year> 	</date>  	<body>    BINABALAAN ng mga kuwago ng ang mga pasaherong sasakay ng eroplano na huwag na huwag magbibiro na may dala kayong bomba dahil tiyak may paglalagyang dehins maganda. Sabi nga, kaso at kalaboso ang mangyayari!  Sa NAIA, marami na rin mga departing passenger ang nakasuhan dahil sa pagbibirong may bomba ang kanilang mga bagahe, kaya hayun, abala sila sa pagharap sa mga kasong isinampa sa kanila. He-he-he! Buti nga.  Nagkuwento sa mga kuwago ng  si retired General Angel Atutubo, assistant general manager for Security sa MIAA regarding sa mag-aswang este mali asawa pala na nagbiro sa isang flight attendant sa Hong Kong na may bomba silang naka-hide sa kanilang bagahe.  Sa awa ng Maykapal inaresto sila ng Hong Kong Airport Police inimbestigahan, kakasuhan at inilagay sa talaan ng blacklisted alien.  Sa madaling salita,dehins na silang puwedeng bumalik uli sa Hong Kong. Ika nga, kawawa naman!  Sabi ni Atutubo, sa mga kuwago ng sina Joselito at Jo Daza at sumakay ng Cebu Pacific flight patungong Manila from Hong Kong kaya lang nabiro raw nila ang isang Jo David, flight attendant ng aircraft regarding sa bomba.  Nag-panic tiyak si Joe kaya ang ginawa tumawag ng airport security at inginuso si Joselito na nagkuwento sa kanya na may itinatago raw itong bomba sa kanyang baggage.  Walang gaanong details na ibinigay si Angel regar-ding sa mag-asawa basta ang mensahe lamang na natanggap nito from the Hong Kong authorities ay magsagawa ng isang background information sa mag-asawa.  Joke, joke, joke man ang ginawa ni Joselito sa flight attendant dapat dehins siya ganito.  &#145;&#145;Hindi ba alam ni Joselito na matindi  ang threat ng seguridad sa halos lahat ng paliparan sa buong mundo?&#146;&#146; tanong ng kuwagong urot.  &#145;&#145;Paano sila ngayon?&#146;&#146;  &quot;Nalagay sila sa hindi magandang situwas-      yon,&#146;&#146; sagot ng kuwagong SPO-10 sa Crame.  &#145;&#145;Kamote, magbibiro ka pa ba?&#146;&#146;  &#145;&#145;Naku ha!&#146;&#146;</body> 	<link>www.philstar.com/Article.aspx?articleId=379421&amp;publicationSubCategoryId=94</link></article><article>  	<title>Mahinang depensa</title> 	<author>AW AT ANG BATAS Ni Atty. Jose C. Sison</author> 	<date> 	 	<month>January</month> 	 	<day>11</day> 	 	<year>2007</year> 	</date>  	<body>    Si Al ay estudyante sa kolehiyo at nagtatrabaho bilang security guard sa isang banko. Habang nag-aaral, nakilala niya si Lea, isang probinsiyana.  Naging nobya niya at nabuntis.  Makalipas ang tatlong buwan, ikinasal ang dalawa sa probinsiya ni Lea.  Matapos ang isang buwang pananatili ni Al sa probinsiya, bumalik siya ng Maynila.  Si Lea ang dumadalaw sa kanya sa Maynila upang ipaalam ang kalagayan ng kanyang pagbubuntis. Nanganak si Lea subalit kulang sa buwan at namatay ito. Mula noon ay unti-unti nang lumayo si AL kay Lea hanggang lihim na itong nagpakasal sa ibang babae.  Nang matuklasan ni Lea ang pagpapakasal ni Al, kinasuhan niya ito ng bigamya. Bilang depensa, iginiit ni Al na sanhi ng pagbabanta at karahasang ginawa sa kanya ay napilitan siyang magpakasal kay Lea. Pinaniwala rin daw siya ni Lea na siya ang ama ng pinagbubuntis nito samantalang wala naman daw siyang &quot;erection&quot; nang sila ay nagtalik. Kaya upang lumakas ang kanyang depensa sa kasong bigamya, naghain naman siya ng petition for annulment ng kanilang kasal makalipas ang apat na taon at walong buwang pagsasama gamit ang katulad na depensa sa bigamya.  Ayon kay Al, matinding takot ang kanyang dinanas dahil marami ang naging banta sa kanyang buhay at seguridad bago sila ikasal ni Lea tulad ng ilang tawag mula kay Lea at sa mga di-kilalang mga tao.  Madalas din daw siyang puntahan ng tatlong kalalakihan sa kanyang pinapasukang unibersidad at minsan ay nagpakita sa kanya ang lider ng NPA na inupahan ng pamilya ni Lea. Ang NPA lider na ito ang nagdala sa kanya sa probinsiya upang pakasalan si Lea.  Iginiit din ni Al na dapat lamang na mapawalambisa ang kanilang kasal ni Lea dahil hindi naman sila nagsama sa isang bahay bilang mag-asawa.  Tama ba ang mga dahilang ibinigay ni Al upang mapawalambisa ang kanyang kasal kay Lea?  MALI.  Inabot si Al ng apat na taon at walong buwan bago siya naghain ng petition for annulment.  Ang matagal na panahong ito ay nagpapatunay lamang na umasa si Al sa  pabor na desisyon ng kasong ito  upang lumakas ang depensa niya sa kasong bigamya.  Hindi rin napatunayan ni Al na malakas ang pagbabanta at karahasan sa kanya upang mapagkaitan siyang manindigan na hindi magpakasal kay Lea. Hindi rin kapani-paniwala ang kawalan ng kanyang kakayahan na proteksyunan ang sarili dahil isa siyang security guard  o ang paghingi niya ng tulong sa unibersidad laban sa mga taong nagbabanta sa kanya.    Mahina rin ang depensa ni Al sa kawalan niya ng kakayahang makipagtalik dahil inamin naman niya ang kanilang pagtatagpo ni Lea sa isang hotel.  Samantala, ang hindi pagsasama nina Al at Lea sa isang bahay ay hindi dahilan upang mapawalambisa ang kanilang kasal.    Kung gagamitin itong dahilan, magiging madali sa mag-asawa na magkasundong hindi magsama upang mawalan ng bisa ang kanilang kasal.  Sa katunayan, kinakailangan lamang patunayan ang kawalan ng pagsasa-ma ng mag-asawa kapag ang dahilan ng pagpapawalambisa ng kasal ay kakulangan ng pagsang-ayon ng magulang, panloloko, pagkabaliw, pagbabanta o di-wastong impluwensya.  Samakatuwid, dahil hindi napatunayan   ni Al na ang hindi nila pagsasama ni Lea ay base sa mga nabanggit na dahilan, ang kanilang kasal ay mananatiling may bisa </body> 	<link>www.philstar.com/Article.aspx?articleId=379432&amp;publicationSubCategoryId=94</link></article><article>  	<title>Iba talaga si Senyor Jesus Nazareno</title> 	<author>NAGINIP LANG Ni Nixon T. Kua</author> 	<date> 	 	<month>January</month> 	 	<day>11</day> 	 	<year>2007</year> 	</date>  	<body>    IBA ang aking pakiramdam nang dumalo at nakipamiyesta sa 400th anniversary ng pagdating ni Senyor Jesus Nazareno.    Talagang lubos akong naapektuhan ng dumaan sa harap ko ang Poon ng Nazareno na hila ng libong taong mga namamanata samantalang ilang daang doble naman ang mga nag-iilaw ng kanyang daraanan o di kaya&#146;y sumasabay sa procession niya mula sa simbahan ng Quiapo at pabalik din dito.  Pinanuod ko po ito mula sa balkonahe nina Regina Tuason na nagmamay-ari ng isa sa tunay na luma pero very well preserve na tahanan na nakita ko at iyan ho ay nasa gitna ng Quiapo.    Anyway, kitang-kita ko ang debosyon ng mga tao sa Poon ng Nazareno at ultimo ang hilaan ng tali ay nagpapalit-palit ng kamay at kahit na akala mo ay may agawan ay walang nag-aaway dahil naiintindihan ng bawa&#146;t pumapasan na lahat ay nais na mahawakan man lamang ang mahabang tali nito.    Karamihan ay nakasuot ng maong na pantalon at t-shirt na may nakalagay na larawan ng Padre Nuestro Jesus Nazareno pero matindi nito lahat nakayapak lahat kahit sa kainitan ng kalye.    Wala ring patlang ang pagpapasahan ng mga tuwalya sa pagitan ng mga taong nasa kalye at yung mga nasa tabi ng Poon na ipupunas ito bago ibabalik. Ang mga nasa tabi ng kalye naman ay pulos kandila ang hawak samantalang nauuna rito o di kaya&#146;y nahuhuli ay mga replica ng Poon ng Nazareno na dala naman ng mga deboto rin hindi lamang galing sa Maynila kung hindi sa iba pang lugar sa Luzon.    Habang dumadaan naman ang Poon ng Nazareno ay humihiyaw ang mga nanonood ng &quot;Viva  Jesus Nazareno&quot; o di kaya&#146;y nagwawagayway ng mga puting tuwalya.  Makita lamang ng karamihan nandoong naghihintay ng ilang oras na o di kaya&#146;y naglakad ng ilang oras na nakayapak at makipaggitgitan ay masaya na ang mga deboto NIYA.    Marami ang nakita kong naluha, kasama na po ako na unang beses naranasan ito. Dati rati ho kasi, pagkatapos naming mamigay ng kandila at paglabas ng Poon ng Nazareno sa simbahan ay uuwi na po kami.    Sa pagkakataong ito, umikot ako talaga at nakilakad umpisa pa ng alas-9 ng umaga bagama&#146;t aaminin kong marami rin akong tahanang pinasok kung saan ako nakipamiyesta.    Bukod sa naluha talaga ako ay taimtim akong nanalangin at hiniling ko na magkaroon sana ng pagbabago sa ating bansa kung saan mababawasan ang kahirapan na talaga namang talamak kahit diyan sa paligid ng simbahan ng Quiapo.  Hindi naman kasi kaila sa ating lahat ang paghihirap nang marami at sa aking pagpupulso sa lugar ng Quiapo kasama si dating Congressman Harry Angping ay talagang nakita ko ang kahirapan pero madasaling ugali nating mga Pinoy.   Alam nating kakaiba ang nagagawa ng mga pinagsama samang mga panalangin pero kailangang tulungan din natin ang ating sarili dahil gaya ng lagi nating sinasabi NASA DIYOS ANG AWA, NASA TAO ANG GAWA.  Pinasasalamatan ko si Chairman Rudy Chua na paniwalaan n&#146;yo ako na tunay na masarap ang handa lalo na ang bagoong na katapat ng manggang hilaw.  Super naman ang sarap ng embutido ni Chairwoman Rosie Ruz at grabe ang tinapay na pinalalamanan ng ham at quezo ni Gigi Tuason na may-ari ng bahay kung saang balkonahe kami naghintay ng pagdaan ng Poon ng Nazareno.    Ang bahay nga pala ni Gigi o Regina ay maituturing kong museum piece dahil bagama&#146;t luma ito ay talagang well preserve lalo na ang mga sahig na talagang magagandang kahoy na mukhang imported pa noong panahon ng pananakop ng Kastila sa Pilipinas.    Iba rin siyempre ang mga furnitures sa loob nito, ultimo ang comfort room nito. Matindi nito, in the heart of Quiapo ito.  Kung papayag nga lamang ang pamilya ni Gigi ang dapat dito ay gawing tourist attraction. Buong akala ko wala na ang mga ganoong tahanan maliban sa Vigan, Ilocos Sur o di kaya&#146;y sa Bisaya pero meron pa pala at sa Quiapo pa.    Grabe naman ang tamis ng mangga na hinain ng Ina ni Chairman Danny Aquino. Natuto rin ako kung paano ang paraan ng pagkain ng mangga upang hindi ito maging makati.  May technic pala rito bagama&#146;t sure na sure kaming lahat na pinaka-matamis at pinakamasarap ang mangga natin sa buong mundo.    Kay Kagawad Espie Luarca naman, kung may handaan din lamang kayo sa susunod, huwag kayong mag-atubiling sa kanya na magpagawa ng super linamnam na leche flan.  Paniwala n&#146;yo ho ako, dahil isa ho sa favorite ko ay ang leche flan at halos kalahati yata ang niyari ko.    Katunayan nga, kahit malayo ang nilakad ko kasama ng mag-asawang Angping na tiyak na kong mahal na mahal ng taga-3rd district ng Maynila, umangat pa rin ang timbang ko dahil sa mahirap tanggihang mga pagkain na daig ang mga sikat na restaurant at mga hotel.    Pangako ko nga sa sarili, sa susunod na taon, imbitahan nila ako o hindi ay pupunta tayo pero hindi lamang kumain kung hindi makisali sa pagdiriwang ng anibersaryo ni Senyor Jesus Nazareno at makisigaw ng VIVA NAZARENO.  </body> 	<link>www.philstar.com/Article.aspx?articleId=379433&amp;publicationSubCategoryId=94</link></article><article>  	<title>EDITORYAL &#151; Nauuna ang pagkampanya bago pag-file ng kandidatura</title> 	<date> 	 	<month>January</month> 	 	<day>10</day> 	 	<year>2007</year> 	</date>  	<body>    SA Lunes pa magsisimula ang pagpa-file ng candidacy ng mga kandidato para sa May 14, 2007 elections pero nauna na silang mangampanya. Halos may isang buwan na silang nangangampanya sa pamamagitan ng pagbati ng &quot;Merry Christmas and Happy New Year&quot;, &quot;Happy Fiesta&quot;, at marami pang iba pang katulad na pagbati. Mayroong ang iba ay basta nakasulat ang pangalan (in bold letter) sa puting streamer at nakasabit sa mga poste ng Meralco, samantalang ang iba ay nakadikit na sa pader. Mayroong ang iba ay nagpapaalala na magrehistro na ang mga kabataan para makaboto sa darating na eleksiyon pero obvious na iniaanunsiyo niya ang pangalan para nga naman mabasa ng mga dadaan at matandaan. Ang iba naman ay nagpapaalala na mag-ingat sa dengue.  Dahil sa maagang pangangampanya, nagsisimula nang dumilim at dumumi ang kapaligiran sapagkat nagsabit at nagdikit na kung saan-saan ang mga streamers at posters ng mga taong halatang-halata ang gimik na tatakbo sa May 14. At isang malaking katanungan kung mayroong magagawa ang Commission on Elections sa ginagawang ito ng mga taong nagbabalak kumandidato. Halatang-halata naman kaya siguradong alam din ng Comelec ang nangyayaring ito. Isang uri na ng pangangampanya ang ginagawang ito. Matatawag na ngang electioneering na mahigpit na ipinagbabawal ng Comelec.  Sabagay, ano nga ba ang magagawa ng Comelec sa mga taong nagpapaskel ng kanilang mukha at greetings sa mga poste at pader gayong ang mga pulitikong bumabati sa TV sa loob ng ilang Segundo ay hindi nila masawata. Pati commercial sa TV ay ginagamit sa pangangampanya.  May mga pumalag na sa ginagawang electioneering ng mga nagbabalak tumakbo sa election at hiningi na ang panig ni Comelec chairman Benjamin Abalos. Sagot ni Abalos, wala raw sila sa jurisdiction para pagbawalan ang political ads sapagkat hindi pa naman nagpa-file ng candidacy ang mga taong itinuturong lumalabag sa election laws.   Kung ganito ang katwiran ng Comelec, hindi patas ang laban sapagkat ang mga pulitikong may pera na maaaring magbayad ng ads sa TV at diyaryo ay namamayagpag na.  Dapat magkaroon ng ngipin ang Comelec sa nangyayaring ito na malinaw na maagang pangangampanya ng mga pulitiko.</body> 	<link>www.philstar.com/Article.aspx?articleId=379249&amp;publicationSubCategoryId=94</link></article><article>  	<title>Bagong oportunidad, bagong panloloko sa mga OFW</title> 	<author>HALA SI TULFO Ni Ben Tulfo</author> 	<date> 	 	<month>January</month> 	 	<day>10</day> 	 	<year>2007</year> 	</date>  	<body>    PANIBAGONG oportunidad para sa mga overseas Filipino worker ang kasalukuyang pinaplantsa ng Department of Labor and Employment sa Canada.  Subalit nilinaw mismo sa na napapanood sa UNTV 37 na sabay na napapakinggan sa DZME 1530 at napapanood sa buong mundo sa pamamagitan ng www.untvweb.com na wala pang malinaw   kung kelan magsisimula kumuha ng mga manggaga-   wang Pinoy.  Pero kung sakaling matuloy ang naturang Memorandum of Agreement mula sa isang probinsiya ng Canada na mangangailangan ng 10 libong manggagawang Pinoy tulad ng mga welder, machiner, hotel and restaurant workers at marami pang iba.  Dahil dito nababahala ang  na maaaring ma-gamit ng mga malilikhain nating kababayan ang natu-    rang program ng DOLE sa kanilang sariling kapritsuhan. Alam n&#146;yo naman ang ilang Pinoy gagamitin lahat ng oportunidad kumita lang ng  pera kahit sa maling paraan.  Nilinaw din ng na walang karapatan ang mga immigration consultancy at travel agency na mag-recruit kung sakaling dumating na ang mga job order mula sa Canada ayon mismo kay Sec. Brion. At nagbigay din siya ng babala na huwag lamang magpapahuli sa kanila dahil sila na ang gagawa ng aksyon sa mga pasaway na recruiter.  Ilang reklamo na rin ang natanggap ng laban sa mga immigration consultancy at travel consultancy agency na nagre-recruit gayong wala naman silang karapatan at hindi sila mga rehistrado sa POEA.  Kaya&#146;t ngayon pa lang habang maaga    pa ay nagbibigay babala    na ang sa publiko, para hindi na maikundisyon at maging biktima pa ng mga mali-likhaing tao ang isip ng ilan nating kababayang naghahanap ng oportunidad.  Ibinibigay na ng </body> 	<link>www.philstar.com/Article.aspx?articleId=379254&amp;publicationSubCategoryId=94</link></article><article>  	<title>Cuadro de jack</title> 	<author>PORT CARD Ni Atty. Ernest Maceda</author> 	<date> 	 	<month>January</month> 	 	<day>10</day> 	 	<year>2007</year> 	</date>  	<body>     JACK OF DIAMONDS.  RICHARD GOMEZ. JACK OF HEARTS.  ANTONIO NACHURA.  VIRGILIO GARCILLANO. sa kredibilidad nito sa mata ng tao.   Aba, perpek na kwalipikasyon sa administration ticket &#151; hindi ba, Congressman Jose Pidal?  </body> 	<link>www.philstar.com/Article.aspx?articleId=379262&amp;publicationSubCategoryId=94</link></article><article>  	<title>Nakumpiskang pirated DVDs/ CDs pinaghati-hatian ng mga taga-DPIU?</title> 	<author>NAT NI BATUIGAS Ni Bening Batuigas</author> 	<date> 	 	<month>January</month> 	 	<day>10</day> 	 	<year>2007</year> 	</date>  	<body>    SALUDO na sana ang mamamayan ng Maynila ng kanilang masaksihan ang pagsalakay ng District Police Intelligence Unit (DPIU) ng Manila Police District (MPD) sa mga  pinaghihinalaang lungga ng  pirated DVDs/CDs sa Quiapo, Manila  noong Lunes ng umaga. He-he-he! Nasorpresa ang ilang mamamayan nang biglang magbabaan ang mga pulis hawak ang mahahabang baril at pinasok ang dating Barter Center sa Tugaya Alley, Elizondo at Arlegui, Quiapo, Manila.  Ang pagsalakay ng mga operatiba ng DPIU ay binak-apan pa ng Special Weapon and Tactics (SWAT) dahil ang naturang lugar ay pinaniniwalaang pinagtataguan din ng mga hinihinalang kriminal.  At dahil sa legal ang pagsalakay ng mga pulis sa naturang mga establisimiyento, naiwasan ang pagdanak ng dugo. Ito&#146;y dahil sa magandang pamumuno ni Sr. Insp. Baltazar Beran, hepe ng DPIU-MPD.  Sa pagsalakay, nakasamsam ang mga tauhan ni Beran ng may walong Replicating Machine at libu-libong pirated DVDs/CDs na ang karamihan ay mga bold at mga bagong pelikula.  Ang mga nasamsam na DVDs/CDs ay  inilagay sa mga karton at isinakay sa tatlong pampasaherong jeepney at agad namang  dinala sa MPD headquarters upang gawing ebidensiya sa kasong isasampa sa korte.  May apat na kalalakihan din ang dinala sa opisina ni Beran na nakilalang sina Boy Delos Reyes, Albert Pablo, Jason Ocampo at Jimmy Balani. Ang apat umano ang responsable sa pagba-burn ng mga DVDs/CDs. He-he-he! Nakaiskor ang mga pulis dahil pawang positibo umano ang mga ito sa pagpakalat ng mga pirated sa Kamaynilaan.  Nagbunga rin ang matiyagang pagmamanman ng mga tauhan ni Beran ay ilang beses na test-buy operation na isinagawa kung kaya nakakuha sila ng Search Warrant kay Judge Augusto Gutierrez, ng Manila Regional Trial Court, Branch 47 kaya lahat ng kanilang ikinilos ay legal sa batas. Get n&#146;yo mga suki?  Subalit ang ipinagtataka ng mga Manilen-yo ay kung bakit ang halos karamihan sa mga nakumpiskang DVDs/CDs ay pinamudmod  sa mga pulis at mga mamamahayag ng Manila&#146;s Finest. Ang dapat umano sa mga nakumpiska ay nakalagak sa bodega ng MPD upang masusing pag-iingatan dahil ang mga ito&#146;y mahalaga sa korte.   Kitang-kita kasi ng ilang kababayan na sa halip na dalhin ang mga nakumpiskang DVDs/CDs sa bodega ay mismong sa kalsada palamang ay hinahakot na ang karton kartong DVDs/CDs ng ilang pulis na kabilang sa sumalakay sa Quiapo, he-he-he! Nakita kasi ng ilang mamamayan ang dalawang pulis na nakasakay sa jeep ang bumaba at binuhat ang ilang karton ng mga pirated DVDs/CDs at isinakay sa isang nakabuntot na kulay asul na pick-up sa gilid mismo ng MPD Headquarters  sa tapat ng SWAT sa kahabaan ng San Marcelino St.   Kawawa naman ang kaibigan kong si Acting Director Sr. Supt. Danilo Abarzosa na walang kaalam-alam sa ginagawa ng ilan niyang pulis. Ang  pagkaaalam ni Abarzosa ay maganda ang naging resulta ng operation. Iyon pala pagpaparte-partehan lang. Get mo Sir?  Sa ganitong pangyayari, nais kung tawagan itong aking kaibi-  gan na agarang guma-wa ng hakbang at paimbestigahan ang pangyayari. Ipaimbentaryo  mo Sir ang lahat   ng nasamsam na mga items para makita mo na marami nga ang nawawala, he-he-he!  Panahon na Sir para tuldukan ang kalokohan ng ilan mong mga tauhan at nang maging malinis ang iyong bakuran.   Abangan mga suki!</body> 	<link>www.philstar.com/Article.aspx?articleId=379270&amp;publicationSubCategoryId=94</link></article><article>  	<title>&#145;Bestfriend killer... nadakip!&#146;</title> 	<author>LVENTO FILES Ni Tony Calvento</author> 	<date> 	 	<month>January</month> 	 	<day>10</day> 	 	<year>2007</year> 	</date>  	<body>    ISA NA NAMANG KASO ang natulungan ng CALVENTO FILES at &quot;HUSTISYA PARA SA LAHAT. Nahuli ang suspek sa kasong murder na mahigit sa dalawang taon ng nagtatago sa batas.  Nailathala ko nung December 11, 2006 ang istorya ng dalawang  kaibigan na ang titulong &quot;BESTFRIEND KILLER&quot;. Nagkaroon ng lamat ang pagkakaibigan ng dalawa dahil iisang babae lamang ang kanilang inibig.  Mas pinili ang biktimang si Armando Barandino na mapangasawa ni Roda kesa sa suspek na si Richard Garcia. Lingid sa kaalaman ng biktima na nagtanim ng galit sa kanya ang matalik na kaibigan. Kilalang mayabang sa kanilang lugar si Richard. Dahil sa pagiging hambog nito, minsang nakipag-inuman ang suspek sa pinsan ng biktima ay nasaksak ito. Ginantihan naman ni Richard si Armando. Sa kabutihang palad naman ay nakaligtas ito. Hindi nagdemanda ang pamilya ni Armando dahil inisip na lamang nila na dahil sa parehas na lasing ang mga ito kaya nauwi sa pananaksak.   Sa kabila na nangyari ng pananaksak ni Richard kay Armando, hindi naman nabago ang pagtingin ng biktima sa suspek. Kaibigan pa rin ang turing nito kay Richard. Subalit muli na namang naulit ang pananaksak ni Richard kay Armando. Sa pagkakataong ito, nagsampa na ng kasong attempted homicide ang biktima laban sa suspek. Pinutol na rin ni Armando ang pakikipagkaibigan sa suspek.   Ika-24 ng Oktubre 2004 bandang alas-11:45 ng gabi sa Potrero, Malabon nakipag-inuman noon ang biktima. Nang matapos ang pakikipag-inuman nito, ang hindi alam ni Armando ay nakaabang na pala noon sa kanya si Richard kasama pa nito ang kapatid na si Danilo Garcia. Kasama noon ni Armando ang isang nagngangalang Cardito Reario.  Nakita daw nitong si Cardito ang magkapatid nang siya ay pauwi na. Nakita nito na hawak ni Danilo ang biktimang si Armando habang si Richard naman ay bumunot ng patalim at sinaksak ito. Matapos ang krimeng ginawa ay mabilis namang tumakas sa pinangyarihan ang dalawang suspek.   Bagamat duguan ang biktima ay sinikap pa rin nitong makauwi sa kanilang bahay at doon ay nasabi niya sa kanyang kapatid na si Lynnlee na ang magkapatid na Richard at Danilo ang may kagagawan ng pananaksak sa kanya. Binawian rin ng buhay ang biktima.  Nagsampa ng kasong murder ang pamilya ni Armando subalit nagtago na ang magkapatid na suspek. Makalipas ang isang taon ay nahuli naman si Danilo habang si Richard naman malaya pa rin.   Nangako naman si Secretary Raul Gonzalez na tutulungan niya ang pamilya ng bikima nang maisahimpapawid namin ito sa aming programang &quot;HUSTISYA PARA SA LAHAT.&quot;   Samantala isang impormante ang nagbigay ng impormasyon sa kinaroroonan ng suspek matapos nitong mabasa ang istorya nito sa aking column. Itinawag nito sa aming tanggapan at sinabing alam niya kung saan nagtatago ang suspek.  Nakipag-unayan kami kay Lynlee upang ipaabot sa kanya ang impormasyong aming natanggap. Personal na nagharap at nag-usap ang impormante at ang pamilya ni Armando. Nakipag-ugnayan din sila sa mga ahente ng National Bureau of Investigation para sa pagdampot ng suspek. Nagpakita ng video ang impormante itong upang sigurihin na totoong alam nito ang pinagkakanlungan ng suspek.  Ika-3 ng Enero 2007 nagplano na ang mga ahente ng NBI sa pagdampot kay Richard. Subalit bandang alas-11 ng gabi nang salakayin ng mga pulis Marikina ang lugar na pinagkakanlungan ng suspek.  Ang grupo nina PO3 Ferdinand Brobio, PO3 Edwin Damio at PO2 Ricardo Palicpic ng Marikina Police ang naatasan ng kanilang hepe na manghuli sa suspek. Pinuntahan ng mga ito ang bahay at nakipag-ugnayan sa mga barangay tanod para sa pagdakip nito.  Pinalibutan ang kabuuan ng bahay upang hindi na makatakas ang suspek nang katukin ng pulis ang pintuan nito. Ipinagkaila ng ina na hindi nakatira sa kanya si Richard. Ayaw silang papasukin sa bahay.   Samantala kasalukuyan namang gumagawa ng paraan ang suspek para ito ay makapuslit sa mga pulis. Sa likod ng bahay mula sa ikalawang palapag ng bahay nito ay nagbaba ito ng hagdanan subalit ang hindi nito alam ay may nakabantay sa likod. Pinagbabato ito ng mga pulis upang ito ay muling pumasok sa bahay.   Matagumpay na nahuli nina PO3 Brobio, PO3 Damio at PO2 Palicpic ang suspek. Hindi na rin nagtangka pang manlaban nito. Labis na napapasalamat ang pamilya ng biktima sa pagkakadakip sa suspek.  Nais din naming pasalamatan si Miguel Belmonte, ang presidente ng Star Group of Company at para sa impormante na naging daan para mahuli ang suspek na ito.   Kung sinuman ang may mga kasong nais malutas, inaanyayahan ko kayong magpunta sa aming tanggapan at magdala ng mga papeles patungkol sa kaso ninyo.  Para sa mga biktima ng karahasan, pang-aabuso o anumang krimen o legal problems maaari kayong tumawag sa 6387285 o &#146;di kaya&#146;y sa 6373965-70. Maaari din kayong magtext sa 09213263166 o 09198972854. Ang aming tanggapan ay sa  5th Floor City State Center Bldg., Shaw Blvd., Pasig.</body> 	<link>www.philstar.com/Article.aspx?articleId=379271&amp;publicationSubCategoryId=94</link></article><article>  	<title>Isyu sa halalan: tiwala sa pulitiko</title> 	<author>POL Ni Jarius Bondoc</author> 	<date> 	 	<month>January</month> 	 	<day>09</day> 	 	<year>2007</year> 	</date>  	<body>    PATULOY ang paglakas ng piso at pagsipa ng stock market. Dala ba ito ng pamumuno ni Presidente Gloria Arroyo?  Para sa administration spokesmen, siyempre bida si GMA. &#145;Yung Reformed Value Added Tax daw niya ang nagpalaki ng kita ng gobyerno, nagpaganda sa international rating ng bansa, at nagpadagsa ng investors &#150; mga sitwasyong nagpasigla sa ekonomiya.  Para sa oposisyon, guniguni ang kaunlaran. Kaya lang daw malakas ang piso ay dahil dagsa ang remittances ng overseas workers; ibig sabihin, walang trabaho sa bansa kaya nangingibang-bayan ang mga Pilipino miski delikado o nakawawasak ng mga pamilya. Kung totoo raw na umangat ang ekonomiya, e bakit dumadami ang mga nagugutom na pamilya?  Sagot naman sa kanila ng administrasyon, &#145;yan daw ang ugali ng oposisyon: naninira lang imbis na tumulong sa pagbura sa karalitaan. At sagot naman ng oposisyon, puro pambobola ang administrasyon.  Sa palitan ng mga banat, nagkakaroon tayo ng sneak preview sa kampanyang magsisimula Pebrero para sa halalan sa Mayo. &quot;Pagtitiwala&quot; ang isyu na igigiit ng magkabilang panig. Ibabandera ng administrasyon na dapat silang pagtiwalaan dahil ang mga wastong patakaran nila ang nagpalago ng kita sa kabila ng pagtaas ng presyo ng krudo sa Middle East. Babatikusin naman ng oposisyon ang dayaan nu&#146;ng halalang 2004, ang fertilizer scam, ang iba&#146;t ibang presidential decree na pinawalambisa ng Korte Suprema, ang pagkamuhi ng madla sa constituent assembly, ang pagsuko ng Malaca&#241;ang sa US embassy kay Cpl. Daniel Smith, at marami pang kontrobersiya.  Sa huli, pipili tayong mga botante: sa kaninong magkatunggaling panig ba natin ipagkatiwala ang boto? Ngayon pa lang, alam ko na ang sagot n&#146;yo: anumang partido, basta pulitiko, pagdudahan ang layunin, kasi malamang pansarili.</body> 	<link>www.philstar.com/Article.aspx?articleId=379084&amp;publicationSubCategoryId=94</link></article><article>  	<title>EDITORYAL &#150; Kakaawang NAIA</title> 	<date> 	 	<month>January</month> 	 	<day>09</day> 	 	<year>2007</year> 	</date>  	<body>    MAIBIBILANG sa Guinness World of Book Records ang Ninoy Aquino International Airport (NAIA) dahil sa pagsisiksikan ng mga pasaherong papaalis at papasok ng bansa. Dito lamang sa airport na ito inaabot ng isang oras o mahigit pa bago makalabas ang isang pasahero at makapiling ang mga naghihintay sa kanya. Masuwerte lamang ang mga maykaya o maiimpluwensiyang may escort na maaaring makapagmadali sa paglabas o maging sa pagpasok.  At kung si dating Senador Benigno Aquino Jr. (sa kanya kinuha ang pangalang NAIA) ay makikita ang nangyayari sa airport baka ikahiya niya kung bakit sa kanya pa ito ipinangalan. Paano&#146;y nakahihiya naman talaga ang nangyayari sa NAIA sapagkat naaatrasado ang lipad ng mga eroplano dahil lamang sa hindi maayos na operasyon sa Immigration counters para sa mga papaalis na pasahero. Umuusok na ang bibig ng mga foreign airlines sapagkat naaatrasado ang kanilang pag-alis. Bukod sa mahabang pila, problema rin naman ang conveyor belt sa baggage area. Tatlong beses nasira ang conveyor belt. Isang oras naatrasado ang lipad ng Cathay Pacific dahil ang mga pasahero ng eroplano ay nakapila pa sa Immigration counter.   Pero mas may higit pang malaking istorya sa NAIA. Pang-Guinness din ang nangyari noong nakaraang Miyerkules kung saan ay hindi pinalapag ang Gulf Air na galing Bahrain sa NAIA. Ang dahilan, gagamitin ni President Arroyo ang runway dahil patungo siya sa Davao City para magninang sa kasal.  Hindi pinayagang makalapag ang Gulf Air kahit na sinabi na ng piloto nito at ng Gulf Air Security na kakaunti na ang gasoline nito. Ang Gulf Air ay ika-anim sa mga eroplanong lalapag sana sa NAIA. Ilang beses nagpaikut-ikot ang Gulf Air sa NAIA pero hindi pinayagang maka-landing. Walang nagawa ang piloto kundi i-divert ang eroplano sa Diosdado Macapagal Airport sa Clark Field.  Pang-Guinness nga marahil ito sapagkat pinigil bumaba ang eroplanong kakaunti na ang gasoline para magamit ng Presidente ang runway &#150; kahit marami ang nanganib ang buhay.  Kakaawang NAIA!</body> 	<link>www.philstar.com/Article.aspx?articleId=379075&amp;publicationSubCategoryId=94</link></article><article>  	<title>Bakit si Erap na naman?</title> 	<author>CTORA NG MASA Ni Sen. Loi Ejercito Estrada</author> 	<date> 	 	<month>January</month> 	 	<day>09</day> 	 	<year>2007</year> 	</date>  	<body>    MINSAN ay hindi ko na malaman kung maiinis o magugulat sa &quot;bisyo&quot; ng Malaca&#241;ang na ilipat ang sisi sa ibang tao sa tuwing sumasabog ang isang problema o isyu na sila na rin naman ang may kagagawan.  Katulad na lamang ng ginawang paninisi ng mga tauhan ni Mrs. Arroyo kay President Erap sa kaso ni US Marine Lance Cpl. Daniel Smith. Ang buod ng posisyon ng Palasyo ay ito: Si Erap ang dapat sisihin dahil sa panahon niya nabuo at nalagdaan ang Visiting Forces Agreement (VFA).  Napilitan akong magkumento sa bagay na ito dahil panahon na marahil upang magising ang mga nasa Malaca&#241;ang sa katotohanan na sila na ang nasa poder ng kapangyarihan at hindi si Erap at bukod pa nga rin sa katotohanan na sa nakaraang anim na taon, walang ibang &quot;punching bag&quot; ang administrasyon kundi si Erap.  Sa isyu ng VFA, sino ba ang nagpapatupad nito, hindi ba ang mga kasalukuyang nasa kapangyarihan?  At kung ngayon na patuloy pa ring umaani ng batikos si Gng. Arroyo at kanyang mga tauhan dahil sa kontrobersyal na pag-aalis kay Smith sa kustodiya ng ating mga korte, kasalanan pa ba ito ni Erap? And for that matter, ng oposisyon?  Sana&#146;y baguhin na ng mga nasa Malaca&#241;ang ang kanilang lihis na mga katwiran dahil sa aking tingin, lalo lamang silang kinakainisan ng taumbayan. </body> 	<link>www.philstar.com/Article.aspx?articleId=379090&amp;publicationSubCategoryId=94</link></article><article>  	<title>Desisyong may kinikilingan</title> 	<author>AW AT ANG BATAS Ni Atty Jose C. Sison</author> 	<date> 	 	<month>January</month> 	 	<day>09</day> 	 	<year>2007</year> 	</date>  	<body>    SI Tina ay empleyado ng DMPI, isang plantation company.  Miyembro rin si Tina ng ALU, isang unyon na eksklusibong bargaining agent ng mga manggagawa ng DMPI.  Ang CBA sa pagitan ng ALU at DMPI ay nagsasaad ng isang kondisyon: na ang lahat na kasalukuyan at mga susunod na mga manggagawa ay kinakailangang maging kasapi ng ALU upang manatili sa serbisyo.  Nakasaad din na ang ALU ay maaaring magrekomenda sa DMPI ng pagdidismis ng manggagawa nito kung sakaling ito ay tumigil na sa pagiging kasapi ng unyon sanhi ng boluntaryong pag-alis o hindi pagbabayad ng aprubado at napagkasunduang bayarin sa unyon o pagtataksil sa unyon.  Noong Marso 25, 1993, naparatangan si Tina ng ALU sa pagtataksil nito, dalawang taon na ang nakararaan, nang personal na mangalap ito ng miyembro ng ALU upang lumahok sa mga seminars ng kalabang unyon.  Ito ay sinuportahan ng sinumpaang salaysay ni Ana, kapwa manggagawa at miyembro rin ng ALU.  Ayon kay Ana, dahil sa pangako at paanyaya ni Tina, lumahok siya sa seminar, nangalap ng iba pang miyembro at tumanggap ng P500.  Samantala, itinanggi ito ni Tina at iginiit na ang sinumpaang salaysay ni Ana ay sanhi ng galit at paghihiganti nito sa kanilang mag-asawa.  Sa katunayan, ang salaysay daw ni Ana ay isinagawa anim na araw matapos sampahan nila ito ng kanyang asawa ng reklamo sa utang ni Ana sa kanila.    Gayunpaman, inirekomenda ng Disloyalty Board ng ALU ang pagtiwalag kay Tina sa ALU dahil ang mga naging aksyon nito ay pagtataksil sa kapakanan ng nasabing unyon.  Inirekomenda rin ng Board sa DMPI na idismis na nito sa serbisyo si Tina ayon na rin sa isinasaad ng Union Security Clause ng CBA  MALI.  Kahit na ang dahilan ng pagdismis sa serbisyo ni Tina ay hindi  naayon sa Labor Code kundi sa probisyon ng CBA, kinakailangan pa ring mapakinggan si Tina bago siya patawan ng parusa.  Ang salaysay ni Ana ay hindi dapat bigyan ng halaga para patunayang si Tina ay nagtaksil sa ALU dahil bugso ito ng galit at paghihiganti ni Tina.  Sa katunayan, hindi ito napasinungalingan ni Ana o kaya ay naglahad ng mabigat na argumento ang DMPI na ang testimonya ni Ana ay walang kinikilingan. Kaya, ang naging argumento ni Tina ang higit na pinaniwalaan.  Samantala, ang Disloyalty Board na nag-imbestiga at nagrekomenda ng parusang pagtanggal at pagdismis kay Tina ay siya ring itinaguyod ng ALU kung kaya&#146;t ang integridad nito ay kaduda-duda.    Nararapat pa rin na ang kadahilanan ng pagdismis ni Tina sa serbisyo ay batay sa sapat na ebidensya bago pa man ito ipatupad </body> 	<link>www.philstar.com/Article.aspx?articleId=379096&amp;publicationSubCategoryId=94</link></article><article>  	<title>Jueteng sa Southern Metro, huminto!</title> 	<author>A MISMO Ni Butch M. Quejada</author> 	<date> 	 	<month>January</month> 	 	<day>09</day> 	 	<year>2007</year> 	</date>  	<body>    MAGKAKAROON ng public installation ang Marikina Lodge 119 ng Free and Accepted Mason of the Philippines sa mga newly-elected officers ng kanilang loya sa February 3, 2007 na gagawin sa AFP EP recreation center sa Camp Aguinaldo, Quezon City.  Uupo bilang Worshipful Master si John B. Briones, SW Leopoldo C. Romero Jr., JW Arsenio L. Bantayan, Treasurer Rolando P. Ubaldo, PDGL, Secretary Gregorio C. Mendoza, PDGL, Auditor Magdaleno Dante J. Ypil, PM, Harmony Officer Mario G. Macatangay, PDDGM, Chaplain Froilan T. Madrinan, PDDGM, Marshall Joel A. Villanueva, SD Frederick N. Baldonado, JD Edgardo F. Pasco, Orator Rolando C. Acosta, Almoner Emmanuel E. Ambrona, Lecturer Delfin B. del Rosario, Custodian of Works Mauricio R. Valdez, PM, SS Edwin B. Maquinto, JS German B.G. Doria, Organist Antonio S.A. Munsayag, Historian Domingo Angel at Tyler Miguelito M. Cruz, PM.  Si Representative Catalino V. Figueroa ng 2nd District ng Western Samar ang kanilang panauhing pandangal at speaker.  Congrats, mga Kuyang!  Ang isyu, pinahinto o kusang huminto ang jueteng operation sa Southern Metro matapos itong ibulgar ng mga asset ng mga kuwago ng sa nangyaring ito.  Hindi pala  pababayaan ni Boysie ang kanyang mga constituents na magumon sa masamang bisyo. Sabi nga, ok ka Boysie!  Malaking pitsa kasi ang napupunta sa bulsa ng mga bugok na may sugalan sa kanilang lugar dahil dehins pupuwedeng mag-operate ito hangga&#146;t alaws pitsang pang langis. Ika nga, timbre! Nagpapasalamat ang mga kuwago ng  sa mga asset ko na nag-text tungkol sa garapalang dayaan bolahan sa Para&#241;aque, Makati, Taguig, Pasay at Muntinlupa.  Natutuwa ako at nagbigay ng basbas si Boysie na hulihin ang mga galamay ni Nepomuceno sa mga lugar na nabanggit. Hindi biro ang utos ni Boysie. Si Nepomuceno ang multi-millionaire financier ng jueteng ay tumiklop dahil tinira sila ng special squad ni Boysie kaya hayun ang mga kamote, alaws magawa kundi ang huminto ng operasyon. Bhe, buti nga!  Akala siguro ng mga tekamots ay sasambahin sila ni Boysie sa kanilang mga kalokohan.  &quot;Iba si Boysie,&quot; sabi ng kuwagong retired General.  &quot;Hindi basta makukuha sa pitsa ito,&quot; anang kuwagong maninipsip ng tahong.  &quot;Kaya nga bilib tayo kay Boysie hindi corrupt tulad ng mga kamote d&#146;yan,&quot; natatawang sabi ng kuwagong SPO-10 sa Crame.  &quot;Iyan ang lider, kamay na bakal.&quot;  &quot;Ano ang masasabi mo ngayon kamote?&quot;  &quot;Hinto na po, lagapot!&quot;</body> 	<link>www.philstar.com/Article.aspx?articleId=379104&amp;publicationSubCategoryId=94</link></article><article>  	<title>Viva Senyor Jesus Nazareno</title> 	<author>NAGINIP LANG Ni Nixon T. Kua</author> 	<date> 	 	<month>January</month> 	 	<day>09</day> 	 	<year>2007</year> 	</date>  	<body>    NGAYON ang 400th anniversary ng pagdating ni Senyor Jesus Nazareno at asahang dadagsa na naman ang milyun-milyong deboto hindi lang mula sa Maynila kundi sa iba&#146;t ibang panig ng Pilipinas.  Umpisa pa noong nakaraang linggo ay nag-umpisa ang barangay visitation ng Black Nazarene sa ilang mga lugar kung saan nagkakaroon ng misa na sinusundan ng procession patungo sa susunod na barangay.  Marami sa mga residente ng Quiapo at mga deboto ni Senyor JESUS NAZARENO ang walang tigil na sinusundan ang bawa&#146;t misa nito hanggang sa maibalik ito sa simbahan ng Quiapo noong Linggo ng gabi.    Lubos nga pala ang pasasalamat ko sa mga nag-anyaya sa akin at galak na galak ako at nadaluhang lahat ang misa kasama ni Congresswoman Naida Angping na isang deboto ng Black Nazarene at iba pang mga residente.    Sa mga taga-Barangay 380 Zone 39, 307 Zone 36, 394, 393, 392 at 391 sa Zone 40, taus-pusong pasasalamat.  Spiritually enlightening ho sa akin ang araw-araw na pagsama ko.    Special thanks kay Chairman Danny Aquino, Rudy Chua, Rosie Ruz at Iyo Mateo na talagang inestima ako nang husto.    Kakaiba ho ang pakiramdam at epekto sa akin ng araw-araw na pagsunod kay Senyor Jesus Nazareno.  Thank you po LORD JESUS.   Bukod ho sa spiritual ay marami pa ho akong natututuhang bagay-bagay kasama na ang pagkakaroon ng bagong kaibigan at renewed friendship naman sa mga kaibigang matagal ko nang hindi nakikita. Isa ho riyan si Bode Garol, dating kasamahan na kilala halos ang kanyang buong kabarangay at si Kagawad Alberto Garrido na matandang kapatid ng dati kong classmate.    Nakita ko rin habang nag-iikot kasama ni dating Congressman Harry Angping, kanyang butihing asawa at grasyosang tunay na Congresswoman Naida ang matinding debosyon ng mga residente na talaga namang dumadagsa kung saan nandoon ang imahe ng Black Nazarene.  Bata&#146;t matanda, babae o lalaki, mayaman man o mahirap, walang pinipili.    Ang pagiging relihiyoso ang tunay na dahilan kaya kahit na hirap ang sambayanan ay nakakayanan.  Alam kasi natin na hindi tayo pababayaan ni LORD, basta lamang patuloy tayong magtiwala sa KANYA.    Paalala lamang po, talagang mahal ho NIYA tayo pero dagdagan pa ho natin ang pananampalataya at panalangin natin at kumilos rin tayo at magsikap nang husto.  Tandaan natin lagi, nasa DIYOS ang awa nasa tao ang gawa.   Viva Senyor Jesus Nazareno!!!  Nangako ako sa maraming nakausap ko na makikipamiyesta ako ngayong araw at tuloy masaksihan ang iba pang mga aktibidades sa anniversary celebration na ito ni Senyor JESUS NAZARENO.    Dati-rati ho kasi ay namimigay kami ng aking kumander na si Susan ng mga kandila sa mga sumasama sa procession.  Inumpisahan ho ito ng kanyang ama na ngayo&#146;y nasa US na at tinutuloy lamang namin.    Kadalasan ho, pagkatapos ng pamimigay ng kandila at manalangin ay uuwi na ho kami pero sa taong ito ay nangako ako na sisikapin kong sumabay kay Congressman Harry at pasyalan ang mga tahanan ng mga deboto diyan sa Quiapo.    Balita ko, super sarap ang mga pagkain at hindi ako magtataka dahil nasampol ko na nga ang ilang luto ng mga magagaling na cook sa mga munti pero masayang-masayang birthday celebration diyan.    Belated Happy Birthday nga pala kay Kagawad Jess Alcantara diyan sa Quiapo kung saan kakaiba ang lutong papaitang litid.  Nahiya nga ako na humingi ng isang tasa pa.  Ganundin kay Dicky Batoy ng Sta. Cruz, Manila na talaga namang super sarap ang handang ube halaya at fruit salad.  Sa kanyang maybahay na si Alice, anytime daig n&#146;yo ang mga sikat na restaurant.  Ganundin kay Roger Lipana na kahit mag-aalas dose na pinagtabi pa ang grupo ko ng super sarap na pansit na special na luto pa galing sa Lucban, Quezon.    Medyo bumibigat nga ang timbang ko, pero binabawi naman ito ng kalalakad na siyang nagsisilbing exercise.    Anyway, Happy Fiesta ho sa inyong lahat at advance na pasasalamat sa inaasahan na nating malugod na pagtanggap ninyo sa akin ngayong kapistahan ng Quiapo.  Medyo hinay hinay lamang po ng konti sa inom at sana&#146;y iwas away upang hindi naman natin mabahiran ng gulo ang napakagandang araw na ito.  Muli, Viva Senyor JESUS NAZARENO!!!</body> 	<link>www.philstar.com/Article.aspx?articleId=379109&amp;publicationSubCategoryId=94</link></article><article>  	<title>Dapat nang magkaisa ang mga pulitiko</title> 	<author>LA BIRA! Ni Danny Macabuhay</author> 	<date> 	 	<month>January</month> 	 	<day>09</day> 	 	<year>2007</year> 	</date>  	<body>    NANG marinig ko ang inaugural speech ni California Gov. Arnold Schwarzenegger noong Sabado, humanga ako sa kanya. Ang sinabi niya ay angkop din sa Pilipinas.  Ang panawagan ni Schwarzenegger sa kanyang mga kapwa pulitiko ay magkaisa at isantabi ang parti-partido. Aniya huwag isipin na sila ay kasapi sa Republican o Democratic party kundi sa partido ng California. Sinabi rin ni Schwarzenegger na hindi dapat lagyan ng marka ang mga ginagawa nila para sa California gaya halimbawa ng Republican health care or Democrat health care o Democrat clean air o Republican clean air. Ang mahalaga aniya ay ang pangangailangan ng sambayanan.  Ang binanggit ni Schwarzenegger ay angkop na angkop para sa Pilipinas. Nakasandal ang mga pulitiko sa kani-kanilang partido. Maka-administrasyon ka o maka-oposisyon man. Hindi lang yan, mayroon pang iba&#146;t ibang partido kung saan sila miyembro, gaya ng partidong Liberal, Nacionalista, Lakas, at maraming iba pa.  Ang matindi, parating may tatak ng mga pulitiko ang mga proyekto na parang sa sariling bulsa nila nanggaling ang ginastos gaya halimbawa ng &quot;This road is a project of Congressman Tikboy (Lakas)&quot;. O kaya ay &quot;This health center is sponsored by Gov. Bakekong (Unido)&quot;.  Nakikita ang partisanship sa bansang ito. Pagalingan ang mga pulitiko ng administrasyon at oposisyon lalo&#146;t malapit na ang eleksyon.  Ang sinabi ni Schwarzenegger ay maaaring magawa rin sa Pilipinas. Natatandaan ko, mayroon nang ganitong panawagan tungkol sa pagkakaisa si President Arroyo ngunit ayaw siyang pakinggan ng mga pulitiko dahil hindi pinagkakatiwalaan.</body> 	<link>www.philstar.com/Article.aspx?articleId=379103&amp;publicationSubCategoryId=94</link></article><article>  	<title>EDITORYAL &#151; Maraming driver na walang disiplina kaya maraming buhay ang nasasayang</title> 	<date> 	 	<month>January</month> 	 	<day>08</day> 	 	<year>2007</year> 	</date>  	<body>    SUNUD-SUNOD ang mga nangyayaring aksi-dente sa kalsada. Banggaan ng jeepney at truck, kotse versus kotse, truck versus motorsiklo, mayroong truck na inaararo ang mga kabahayan at mayroon din namang sasakyan na dumadayb sa bangin o ilog. At maraming buhay ang nasasayang sa mga aksidenteng ito. At ang dahilan nang madalas na aksidente sa sasakyan ay ang pagiging lasing ng drayber. Lango sa alak ang drayber kaya nawalan ng control sa kanyang minamaneho. Hindi nakaya ang bagsik ng espiritu at maraming idinamay sa kanyang kawalan ng disiplina.  Isa sa mga pinaka-grabeng aksidente na naganap sa pagpasok ng 2007 ay ang banggaan ng jeepney at ten-wheeler truck sa Bauang, La Union noong January 3. Labindalawang kabataan ang namatay at 12 pa ang nasugatan dahil sa aksidenteng iyon. Pawang mga taga-La Trinidad, Benguet ang mga biktima. Dahil sa lakas nang pagbangga, wasak na wasak ang jeepney samantalang ang truck ay walang gaanong pinsala. Ayon sa report patungong Benguet ang jeepney nang makasalubong sa isang kurbada ang truck. Ayon pa rin sa report ng pulisya, mabilis ang takbo ng jeepney at pagewang-gewang nang makasalubong ang truck. Kinain na umano ang kabilang lane. Hanggang sa makabanggaan ang truck at sa isang iglap, maraming kabataan ang nasayang ang buhay. Nang malaman ng mga magulang ang aksidente, hindi sila makapaniwala sapagkat ang paalam lamang ng kanilang mga anak ay patungo lamang sa kalapit na bayan ng Itogon at hindi sa Bauang na pinangyarihan ng aksidente. Nagdaos ng selebrasyon ang mga kabataan sa isang beach sa Bauang.  Malaki ang hinala ng pulisya na lasing ang drayber ng jeepney. Ang drayber ng jeepney ay isa sa mga namatay. Ayon pa sa report ng pulisya, maraming nakitang bote ng beer at alak sa loob ng jeepney at iyon ang nagbigay ng konklusyon na nasa impluwensiya ng alak ang drayber. Ganoon man, kinasuhan pa rin ang drayber ng truck.  Maraming walang disiplinang drayber kaya nangyayari ang malalagim na aksidente. Sa nangyayaring ito, dapat pang paigtingin ng Land Transportation Office ang pagbibigay ng paalala sa mga kumukuha ng lisensiya na maging responsableng drayber. Dapat na paigtingin ang pagbibigay ng impormasyon at nang maitanim sa isipan ng mga drayber na ang kawalan ng disiplina sa kalsada ang magpapahamak sa marami.</body> 	<link>www.philstar.com/Article.aspx?articleId=378903&amp;publicationSubCategoryId=94</link></article><article>  	<title>Impeach na naman?</title> 	<author>SYON NGAYON Ni Al G. Pedroche</author> 	<date> 	 	<month>January</month> 	 	<day>08</day> 	 	<year>2007</year> 	</date>  	<body>    DETROIT, MICHIGAN &#150; Peak season ngayon at hindi ako nakakuha ng maagang booking pabalik ng Pinas kaya next week na ako makababalik sa home base, possibly January 15. Gayunman, malaking balita sa mga Pinoy dito na plano na naman ng mga oposisyonista na kasuhan muli ng impeachment si GMA. Ang dahilan ay ang pagbibigay ng gobyerno sa custody ng US embassy kay US Marine Lance Cpl. Daniel Smith na nahatulan ng Korte na mabilanggo ng habambuhay sa panggagahasa sa Pilipinang si Nicole.  Hindi tayo dumedepensa o pumapanig kay GMA. Pero salungat man sa Konstitusyon, mayroong probisyon ang Visiting Forces Agreement (VFA) na ang mga &#145;&#145;61 Joes&#146;&#146; na lumalabag sa batas sa Pinas ay kailangang ilagay sa US custody hangga&#146;t wala pang pinal na hatol. Nahatulan man si Smith, mayroon pang nakahaing mosyon para mabago ang hatol.  Walang kinalaman si GMA sa VFA na napagtibay noon pang hindi siya ang pangulo ng bansa. Pati si DILG Sec. Ronaldo Puno ay pinagbibitiw ng oposisyon dahil siya raw ang nag-endorse na ilagay sa US custody si Smith.  Pangit na salubong ito sa taon. Sumatotal, parali-   sado uli ang gobyerno kapag humirit na naman ang impeachment.  Anyway, naniniwala ako na dapat rebisahin ang VFA para tiyaking walang probisyon ito na sasalungat sa Konstitusyon.</body> 	<link>www.philstar.com/Article.aspx?articleId=378913&amp;publicationSubCategoryId=94</link></article><article>  	<title>Ilang pulis Quezon City kapalmuk&#146;s talaga!</title> 	<author>HALA SI TULFO Ni Ben Tulfo</author> 	<date> 	 	<month>January</month> 	 	<day>08</day> 	 	<year>2007</year> 	</date>  	<body>    Iba&#146;t ibang operasyon na ang nagawa ng  laban sa mga tiwaling ilang pulis na ito.  Nitong nakaraang Biyernes isa na namang reklamo   ang natanggap ng laban sa ilang pulis ng Quezon City. Nanghuhulidap di-umano sa mga tindera sa kahabaan ng Commonwealth Avenue ang ilang pulis na nagpapakilalang mga taga-Camp Karingal.  &quot;  Mukhang gumagawa lang ng pera ang ilang pulis na ito, una wala silang karapatang manghuli ng pirated na VCD&#146;s at DVD&#146;s kung hindi ito mga bold movies ng walang kasamang taga-Optical Media Board, pangalawa bakit sila nanghuhuli sa lugar gayung legal naman sa Barangay ang mga tindahan dahil nagbabayad sila sa puwesto.  Kung talagang mga illegal ang nasabing tindahan mismong ang MMDA na ang magtatanggal nito mainit pa naman ang mata ng MMDA sa mga sidewalk vendors.  Pero bakit daw pagkatapos magbigay ng pera ng ilang tindera ay umalis na ang ilang kotongerong pulis.  Mukhang may problema tayo sa ilang pulis natin dyan sa Quezon City kaya tinatawagan ng ang pansin ng District Director ng Quezon City maging ang NCRPO   para tuldukan na ang ilang tiwaling pulis na ito. H&#146;wag n&#146;yong hayaang gamitin ang inyong uniporme ng mga pulis na ito para lang sa kanilang kapritsuhan.  At sa mga pulis na ito alam n&#146;yo na kung sinu-sino kayo, sige ituloy n&#146;yo lang ang inyong kalokohan pero mag-ingat kayo baka mahulog kayo sa patibong ng </body> 	<link>www.philstar.com/Article.aspx?articleId=378916&amp;publicationSubCategoryId=94</link></article><article>  	<title>&#145;Isa ka pa!...&#146;</title> 	<author>LVENTO FILES Ni Tony Calvento</author> 	<date> 	 	<month>January</month> 	 	<day>08</day> 	 	<year>2007</year> 	</date>  	<body>    ANG MGA taong nagmamalasakit at sinusubukang mamagitan sa dalawang taong nag-aaway kadalasan sila pa ang nasasaktan at napapahamak.   Na ang tanging layunin lamang ng umaawat ay mapagkasundo ang mga ito at kung ito ay makukuha naman sa maayos na pag-uusap nang sa gayon ay hindi na lumala pa ang gulo.   Ang mga taong involve sa kasong ito ay hindi naman iba sa isa&#146;t isa. Katunayan nito sila ay magkapatid. Ganito ang istoryang inilahad sa aming tanggapan si Loreta Delampuri ng Pampanga.   Isa sa mga anak ni Loreta si Rodel. Na-involve ito sa ipinagbabawal na gamot kaya ito ay nakalulong. Sumama ito sa isang grupo na lingid sa kanyang kaalaman na bibili pala ang mga ito ng droga. Siya ang nautusang bumili ng shabu sa halagang P200. Samantala nakatimbre na pala ito sa mga pulis at dahil dito siya ay naaresto at nakulong.  Nagsilbing leksyon kay Rodel ang pagkakapiit nito sa kalungan. Umiwas na rin umano ito sa mga barkada. Isa sa iniwasan nito ay ang suspek sa pagkamatay ng kapatid niyang si Melchor, si SPO2 Manuel Canlas. Minabuti rin umano nitong magbagong buhay kaya naman nagtinda na lamang ito ng balot malapit sa kanilang bahay.  Ika-8 Setyembre 2005 bandang alas-8 ng gabi sa tapat ng bahay ng mga Delampuri isang pulis ang bumaba sa sasakyan, si SPO2 Canlas. Kinausap umano nito si Rodel at may ipinag-uutos.  &quot;May ibinibigay si SPO2 Canlas kay Rodel pero ayaw naman tanggapin ng anak ko dahil ayaw na niyang balikan ang bagay na naging dahilan ng pagkakulong niya,&quot; pahayag ni Loreta.  Ayon pa kay Loreta, dating kasa-kasama ni SPO2 Canlas ang kanyang anak. Si Rodel umano ang inuutusan ng pulis na ito. Samantala galing sa isang inuman si SPO2 Canlas nang puntahan nito si Rodel. Pilit umanong ibinibigay kay Rodel ang shabu upang ito&#146;y ibenta. Subalit hindi nito gustong sundin ang pinag-uutos ng pulis dahilan upang magalit ito sa kanya.  Nagalit umano si SPO2 Canlas sa ginawang pagtanggi sa kanya ni Rodel kaya ang ginawa nito ay pinagsusuntok at sinakal ito. Pilit na pinoposasan si Rodel. Samantala tinawag naman ng isang nagngangalang Joey Castro na kasama ni Rodel sa pagtitinda ng balot si Loreta.  Tinawag nito si Loreta at sinabing binubugbog ni SPO2 Canlas ang kanyang anak. Nasaksihan nito kung paano binitbit at saktan ng pulis na ito ang kanyang anak. Nakuha pang tutukan ng baril si Loreta ng suspek nang tangkain nitong umawat.  Samantala pumasok naman ng bahay ang asawa ni Melchor, si Rachelle at ibinalita sa asawa nitong hinuhuli ng pulis si Rodel. Mabilis namang pinuntahan ni Melchor ang kapatid at nakita umano nitong tinutukan ito ng baril. Pinakiusapan nito na huwag saktan dahil sasama naman kanyang kapatid sa kanila.   Subalit imbes na makipag-usap ang suspek ay si Melchor naman ang binalingan nito sinabing &#145;Isa ka pa!&#146; pagkatapos ay itunutok ang baril sa biktima. Napayakap si Loreta sa anak nang makita nitong tinamaan si Melchor. Sabog ang utak ng biktima.  Wala ni isa mang tumulong sa pamilya Delampuri sa takot nito sa pulis dahil itinutok nito ang baril at nagbanta sa mga taong magtatangkang tumulong. Bago tuluyang lisanin ni SPO2 Canlas ang lugar umakyat ito sa bubungan ng bahay ng mga Delampuri at di-umano&#146;y nagtanim ng ebidensiya laban kay Rodel.  Dinala sa ospital si Melchor subalit habang ginagamot ito ay binawian na rin ito ng buhay. Samantala isinakay naman si Rodel kasama ang nga barangay at dinala sa himpilan. Nagsampa na rin ng reklamo ang pamilya ng biktima laban kay SPO2 Manuel Canlas.  &quot;Ininquest daw itong si SPO2 Canlas at nasampahan ng kasong homicide dahil sa pagkakabaril nito sa anak kong si Melchor habang ang anak ko namang si Rodel ay nakulong muli at sinasabing pusher daw ito. Nasa korte na ang kasong ito. Nagbagong-buhay na si Rodel at ayaw  na nitong balikan ang makulong uli siya pero dahil sa pulis na ito na nilagyan lamang niya ng ebidensiya ang anak ko para mahuli pagkatapos siya rin ang dahilan ng pagkamatay ni Melchor,&quot; salaysay ni Loreta.  Nagpiyansa naman si SPO2 Canlas at pansamantala itong nakalaya. Naisampa na umano sa korte ang kaso subalit nagkaroon naman ng reinvestigation sa kasong pagpatay kay Melchor. Mariing itinanggi ng suspek ang akusasyon laban sa kanya. Sinabi nitong inagawan siya ng biktima kaya ipinagtanggol lamang nito ang kanyang sarili kaya nagawang barilin ang biktima.  Lumabas ang resolution at kasong Homicide ang isinampa laban sa suspek. Dahil sa salat sa kaalaman patungkol sa batas ang pamilya ng biktima hindi na nila nagawang mag-file ng petition for review ang mga ito. Ang tanging hangad na lamang nila ay maparusahan ang pulis na si SPO2 Canlas at maging mabilis ang pag-usad ng kaso upang pagbayaran nito ang krimeng kanyang ginawa.   Umaasa din ang mga ito na mapawalang-sala si Rodel sa kasong isinampa laban dito dahil ayon kay Loreta matagal nang tinalikuran ng kanyang anak ang paggamit ng ipinagbabawal na gamot magmula ng ito ay makulong.  Para sa lahat ng biktima ng karahasan, krimen at mga legal problems, maaari kayong tumawag sa 6387285 o di kaya&#146;y sa 6373965-70. Maaari din kayong magtext sa 09213263166 o 09198972854. Ang aming tanggapan ay sa 5th Floor City State Center Bldg., Shaw Blvd., Pasig City.</body> 	<link>www.philstar.com/Article.aspx?articleId=378928&amp;publicationSubCategoryId=94</link></article><article>  	<title>Hindi nakikinig sa pangaral?</title> 	<author>POL Ni Jarius Bondoc</author> 	<date> 	 	<month>January</month> 	 	<day>08</day> 	 	<year>2007</year> 	</date>  	<body>    NAPAKA-PAIT ng banggaan sa highway ng Bauang, La Union, nu&#146;ng Enero 3, kung saan 11 teenagers ang namatay at 14 pang babae&#146;t lalaki ang malubhang nasugatan. Ayaw tawaging &quot;aksidente&quot; ng isang brodkaster ang salpukan ng jeepney at truck, kasi ibig sabihin daw nu&#146;y walang control sa mga pangyayari ang mga nagmamaneho, samantalang meron naman. Ang turing nga ng pulis sa insidente ay &quot;kapabayaan&quot;.  Napag-alaman na ang jeepney ay overloaded ng 30 pasaherong pauwi sa Benguet mula sa lasingan na beach party nu&#146;ng nakaraang gabi. Sa bubong na nga nakaupo at nakasabit pa sa estribo ang isang dosena. Ayon sa mga saksi, gumewang-gewang ang jeepney sa matarik na kurbada, saka sumalpok sa kasalubong na truck at nahati sa ilang piraso. Napansin ng pulis na amoy alak pa ang ilang pasaherong nasugatan, at may mga bukas na bote ng alak sa jeepney.  Inaalam pa kung ang jeepney driver, isa sa mga nasawi, ay lasing o puyat. Pero malinaw na nilabag ang load  limit ng public vehicle, pagbawal sa sabit, at ang Seatbelt Act. Nagtatagayan man sila o hindi, kasabwat sa paglabag ang mga pasaherong sumakay sa bubong o sumabit. Eksaktong isang taon na ang lumipas, isang jeepney din ang sumalpok sa isang truck sa parehong kurbada sa parehong oras, at 12 ang namatay. Overloaded din ang jeepney noon pero kumakaskas din ang kasalubong na truck. Ihahabla naman ngayon ang truck driver na sinalpok nu&#146;ng Enero 3 dahil hindi umiwas sa paparating na gumegewang-gewang na sasakyan.  &#145;Yan ang problema sa atin. Alam na nga nating bawal magmaneho ng lasing o mag-overload, ginagawa pa natin. Ni hindi natin iniispeksiyon ang sasakyan bago imaneho, tapos ipapalusot natin ay &quot;nawalan ng giya.&quot;  Ang mga American Indians nu&#146;ng unang panahon, hinahayaan ang paslit na gumapang patungo sa apoy. Katwiran nila, kapag napaso ito, habambuhay matatandaan ang leksiyon. Tinuturing nating moderno tayo, nagbabasa at nag-aaral. Pero kung umasal tayo, parang walang nabasang batas o napag-aralang alituntunin sa modern safety.</body> 	<link>www.philstar.com/Article.aspx?articleId=378925&amp;publicationSubCategoryId=94</link></article><article>  	<title>EDITORYAL - Patuloy sa pagdami ang mga Pinoy</title> 	<date> 	 	<month>January</month> 	 	<day>07</day> 	 	<year>2007</year> 	</date>  	<body>    NGAYONG taong ito, tinatayang aabot sa 88.1 milyon ang populasyon ng Pilipinas. Ayon sa Commission on Population (PopCom), humigit-kumulang sa 1.76 milyong sanggol ang ipanganganak ngayong taon. Ayon sa PopCom ang pagkontra ng Simbahan sa family planning program ng gobyerno ang dahilan kaya patuloy sa paglobo ang mga Pinoy. Tutol ang Simbahan sa artificial methods para mapigilan ang pagbubuntis.  Patuloy na lolobo ang Pinoys kung patuloy na susunod ang pamahalaan sa gusto ng Simbahan. Hindi kailanman malulunasan ang problema sa kahirapan. Paano mareresolba ang pagkagutom kung mas marami ang tao kaysa sa pagkain. Mahirap ito. Maganda ang gustong mangyari ng Simbahan sa natural na paraan ng pagpaplano ng pamilya subalit hindi ito epektibo. Ang kinababagsakan din ay ang lalo pang pagdami ng mga anak.   Kung magagawa lamang ng Pilipinas ang ginawa ng Thailand, tiyak na hindi lolobo ang populasyon. Epektibo ang pamamaraan ng Thailand sapagkat noong 2000, napababa nila ang population growth rate sa 1.05 percent. Noong 1960 hanggang 1971, halos nagkakapareho ang Pilipinas at Thailand kung ang pag-uusapan ay ang social, demographic at economic status. Ang population growth rate ng dalawang bansa ay parehong three percent.  Dahil sa nakikitang paglobo ng populasyon sa taong ito, ipinapayo ng PopCom ang mga sumusunod na scientific natural methods: Lactation amenorrhea method; standard days method;   symptothermal method; basal body temperature; at Cervical mucus methods.  Sinabi pa ng PopCom na sisikapin nilang maeducate ang 4.2 million couples sa 42,000 barangays sa buong bansa mula 2007 hanggang 2010.   Ngayon lamang tila nagigising ang awtoridad sa problemang idinudulot nang paglaki ng populasyon. Kung kailan malaki na saka lamang kikilos. Kung noon ay nagkaroon na ng hakbang at may iisang desisyon kung paano ito kokontrolin, hindi sana nagkukumahog ngayon. Kung kailan marami na ang nagugutom at patuloy naman ang paghihirap nang nakararaming Pinoy saka lamang kikilos. Sana ay hindi pa naman  huli ang lahat para maiayos ang tamang dami ng mga Pinoy.</body> 	<link>www.philstar.com/Article.aspx?articleId=378735&amp;publicationSubCategoryId=94</link></article><article>  	<title>Palakpakan naman natin si Gen. Rey Varilla!</title> 	<author>NAT NI BATUIGAS Ni Bening Batuigas</author> 	<date> 	 	<month>January</month> 	 	<day>07</day> 	 	<year>2007</year> 	</date>  	<body>    KAHIT huli man, dapat lang sigurong palakpakan natin si NCRPO chief Dir. Reynaldo Varilla at mga tauhan niya bunga sa tahimik na Christmas at New Year celebrations. Maaaring tumaas ang bilang ng casualty figure ng dalawang okasyon sa buong Kapuluan subalit sa Metro Manila bumaba ito ayon sa records ng PNP. Kung sabagay, kahit may nakawang nangyari sa isang mall sa Commonwealth Ave., noong Christmas Day, ang figure na inilabas ng NCRPO ay ito ang pinakatahimik sa Metro Manila ng nakalipas na mga taon. Sa New Year revelry naman, bumaba rin ang casualty figure at &#146;yan ay dahil sa kasipagan ng kapulisan bunga sa liderato rin ni Varilla.  Kaya naman pala bumaba ang casualty figure sa Kamaynilaan ng dalawang okasyon ay bunga sa masigasig na kampanya ng NCRPO laban sa illegal na paputok, kasama na rito ang mga kanyon na kung tawagin ay boga. Hindi lang &#146;yan. Sinelyuhan dito ni Varilla ang mga baril ng mga pulis sabay tutok sa mga educational campaign laban sa indiscriminate firing of firearms at hayun&#133; nagbunga naman ito nang maganda. Maaaring may naputukan ng mga rebentador pero, ayon kay Varilla, hindi naman grabe o minor injuries lamang ang mga ito. Kaya kahit nakalipas na ang mga okasyon na &#146;yaon, namnam pa ng taga-Metro Manila ang katahimikan sa kapaligiran nila, hindi tulad ng mga nakaraan na taon na marami ang tumangis bunga sa grabeng sugat o injuries na tinamo ng mga mahal nila sa buhay, he-he-he! May napuna ba kayo mga suki?  Panay puna kasi ang tinanggap ko nitong mga nakaraang araw bunga sa nami-miss na ng mga suki ko ang banat natin sa kolum na ito. Huwag kayong  mainip mga suki dahil papunta na tayo diyan. Kaya panay puri natin nitong mga nakaraang mga araw sa mga kapulisan na may magandang ginawa sa serbisyo o iba pang mga bagay, dahil marami ang nakikiusap na ceasefire muna ang kolum ko dahil Christmas naman. Pinaunlakan ko lang ang mga matatanda sa akin, he-he-he! Gumawa pa ng dahilan.  Kung tayo ay bumibira sa mga kamalian ng iba, dapat din sigurong marunong din tayong pumuri sa mga magandang accomplishments o asal ng kapwa natin Pilipino, di ba mga suki? Lalo na sa mga walang humpay na nagtatrabaho tulad ni Gen. Varilla ng NCRPO. Sa taon na ito, pipilitin ni Varilla na ipababa pa ang bilang ng street crimes sa Metro Manila sa pamamagitan ng pag-deploy ng karagdagang kapu-lisan sa kalsada. May darating pang motorsiklo sa NCRPO kaya&#146;t madadagdagan din ang bilang ng nakamotorsiklo nating pulis sa lansangan lalo na ang tinatawag na crime prone areas.  Idinagdag naman ni SPD director Chief Supt. Roberto Rosales na inaalam na ng NCRPO kung ano ang pagkakamali nila o bakit hindi nila napigilan ang mga street crimes noong nakaraang taon. Kaya sa taon na ito, ang mga katulad niyang district directors at station commanders ang binigyan ni Varilla ng mandatos para gumawa ng mga paraan para awatin ang street crimes nga. Kanya-kanyang diskarte &#146;ika nga, ani Rosales.  Kung nakayanan ni Varilla na ibaba ang bilang ng casualty figure ng Christmas at New Year celebrations, puwes puwede rin niyang gawin ito sa street crimes, di ba mga suki? Siyempre, katulong palagi tayo sa mga magandang adhikain ng NCRPO.   Abangan!</body> 	<link>www.philstar.com/Article.aspx?articleId=378746&amp;publicationSubCategoryId=94</link></article><article>  	<title>Tumor sa utak</title> 	<author>AT&#146;S UP DOC? Ni Dr. Tranquilino Elica&#241;o Jr</author> 	<date> 	 	<month>January</month> 	 	<day>07</day> 	 	<year>2007</year> 	</date>  	<body>    ANG tumor sa utak ay ang pagtubo ng abnormal cells sa bahaging ito (utak) at maaaring maging malignant o hindi malignant. Maaaring makamatay ang pagkakaroon ng tumor sa utak. Dahil sa lokasyon nito, ang non-malignant brain tumor ay maaaring magdulot ng mga napakalubhang sintomas. Ang sintomas ng may brain tumor ay pabagu-bago depende kung nasaang location ito sa bahagi ng utak at unti-unti nararamdaman sa simula.  Ang mga sintomas ng may brain tumor ay pananakit ng ulo, pagsusuka, pagkaalibadbad, pagkahilo, panlalabo ng paningin at panghihina na ang apektado ay ang isang bahagi ng katawan. Sometimes, a tumor in a particular site may cause a more definite set of symtoms, leading to its presence being suspected. Ang brain tumor ay maaaring secondary growth dahil sa malignancy na nasa ibang bahagi ng katawan o maaaring maging primary growth. Maaaring ito ay resulta ng tuberculosis, o syphilis at kung hindi pa nati-treat ang mga ito ay nararapat na gamutin.  Ang pag-iingat o pag-iwas sa maaaring maging dahilan ng tumor sa utak ay maraming beses ko nang ipinaalala. Muli kong ipinaaalala na umiwas sa paninigarilyo.  Maraming paraan para maalis ang brain tumor pero depende ito sa nature at site ng tumor. Maaaring idaan sa operasyon, radiation theraphy, chemotherapy, at ang paggamit ng radio isotopes. Ang patuloy na pag-unlad ng medisina ay nakapagbibigay ng pag-asa sa mga brain tumor sapagkat ang pamamaraan ng pag-treat dito ay malaki na ang possible. </body> 	<link>www.philstar.com/Article.aspx?articleId=378749&amp;publicationSubCategoryId=94</link></article><article>  	<title>Balut, penoy, balut!</title> 	<author>LANTIK Ni Dadong Matinik</author> 	<date> 	 	<month>January</month> 	 	<day>07</day> 	 	<year>2007</year> 	</date>  	<body>    Tatlong mamamayan na naghahanapbuhay  nasasalubong natin halos araw-araw;  Silang tatlo&#146;y sumisigaw sa  lansangan  nagbebenta ng pagkain at pamatid-uhaw!  Tinapay! Tinapay! Ang sigaw ng una  at pumupotpot pa kanyang bisikleta;  Taho! Taho! Sigaw ng pangalawa &#151;  Balut! Penoy! Balut! Sigaw ng isa pa!  Madilim-dilim pa&#146;y sugod sa trabaho  upang ang pamilya&#146;y kumain nang husto;  Ngayong Bagong Taon nais nilang tatlo  sila ay kumita kahi&#146;t ilang piso!  Panggising sa tulog: Tinapay! Tinapay!  na para bang manok sa madaling-araw;  Hindi natin batid ay iginagapang  ang apat na bunsong nasa high school pa lang!  At ang magtataho sa buong maghapon  arnibal at sago maubos ang misyon;  Para limang bunsong nasa college ngayon  may pang-Media Noche noong Bagong Taon!  Ang dalawang anak nitong magbabalut  nasa opisina na&#146;t kapwa kumakayod;  Professional sila pagka&#146;t nakatapos  sa t&#146;yaga ng amang ang sigaw ay balut!  Kaya silang tatlo ay walang pahinga  dahil sa hangaring umasenso sila;  Hirap ang katawan subali&#146;t masaya  pagka&#146;t edukasyon sa anak pamana!  Ngayong Bagong Taon -&#151; tatlong mamamayan  hindi alintana angking karukhaan;  Sila&#146;y tatlong taong dangal ng Silangan  pagka&#146;t nag-aangat sa pamilya&#146;t bayan!  Di sila katulad ng maraming ama  na sa mga anak ay laging pabaya;  Mayayaman sila pero anak nila  kung hindi kriminal &#151;- sugapa sa droga!</body> 	<link>www.philstar.com/Article.aspx?articleId=378758&amp;publicationSubCategoryId=94</link></article><article>  	<title>Walang kasalanan si Ambassador Kenney</title> 	<author>BA'S BRIEFS Ni Roy "Amba" Se&#241;eres</author> 	<date> 	 	<month>January</month> 	 	<day>07</day> 	 	<year>2007</year> 	</date>  	<body>    HINDI dapat magalit ang mga Pilipino kay US Ambassador Kristie Kenney dahil sa kanyang ginawang pag-agaw sa custody kay US Marine Corporal Daniel Smith. Sa totoo lang, ganyan naman talaga ang trabaho ng lahat ng mga ambassador, kasama na rin diyan dapat ang ating mga sariling Filipino ambassadors. &quot;Right or wrong&quot;, tungkulin ng mga ambassador na tumulong sa kanilang mga kababayan, at dapat lang na gawin nila ang lahat ng mga paraan upang matupad ang kanilang trabaho.   Dahil nakita natin na si Mrs. Gloria Arroyo ang tumiklop sa pressure ni Ambassador Kenney, siya ang dapat sisihin sa nangyari at wala nang iba pa. Sa halip na magalit ang mga Pilipino kay Kenney, dapat pa nga siyang tularan ng mga ambassador natin, at dapat hikayatin natin sila na maging mas aggressive sila sa pagtulong sa mga distressed OFW sa abroad na parang katulad na rin ang sitwasyon kay Smith, dahil  sila ang nakakulong sa ibang bansa.  Katawa-tawa naman ang sinabi ni Justice Sec. Raul Gonzalez na mas mabuti pa raw na ibinigay na lang ang custody kay Smith sa mga Amerikano, upang maiwasan na lang daw ang pag-pardon sa kanya. Sino naman kaya ang nagsabi kay Gonzalez na maaring ma-pardon ang isang convict kaagad-agad, dahil siya ay isang Amerikano?  Baligtad na talaga ang mga pangyayari ngayon, dahil si Gonzalez na dapat ang trabaho ay ipagtanggol ang ating justice system ay siya pa mismo ang nagtatanggol sa kamaliang ginawa ni Mrs. Arroyo. Ano na nga ba ang nangyari sa separation of powers ng executive branch at ng judicial branch? Ganoon na lang ba talaga ngayon, na kayang-kaya na ng Palasyo na bastusin ang husgado?   Habang tumatagal ang panahon, padagdag nang padagdag ang mga kasalanan ni Mrs. Arroyo sa bayan. Dapat nga ba siyang ma-impeach, gayong hindi naman siya tunay na pangulo?        </body> 	<link>www.philstar.com/Article.aspx?articleId=378762&amp;publicationSubCategoryId=94</link></article><article>  	<title>EDITORYAL - Lansagin ang private armed groups!</title> 	<date> 	 	<month>January</month> 	 	<day>06</day> 	 	<year>2007</year> 	</date>  	<body>    SABI ng mga psychic, magiging madugo raw ang 2007 elections. Marami raw mamamatay dahil sa paglalaban ng mga pulitiko. Ang darating na election daw sa May 14, 2007 ang pinaka-madugo. Dahil sakop daw ng Fire Pig ang panahon ng eleksiyon para raw bumubuga ng apoy ang bawat pulitiko sa pagnanais na manalo. Gagawin ang lahat kahit maraming mamatay.  Kahit na hindi hulaan ng mga psychic ang darating na election, nakikita naman na talagang magiging madugo ito. At kailan ba hindi naging madugo ang election sa Pilipinas? Noon pa man, marami nang nasayang na buhay dahil lamang sa election. Mamamayani ang baril at pera para masiguro ang pag-upo sa puwesto. Noong nakaraang Disyembre 16, 2006 ay binaril at napatay si Abra Rep. Luis Bersamin Jr. sa Mt. Carmel church sa Quezon    City. Pulitika ang itinuturong dahilan ng pagpatay. Si Abra Gov. Vicente Valera ang itinuturong nagpapatay kay Bersamin na itinanggi naman ng governor. Hindi raw niya magagawa iyon sapagkat pinsan niya si Bersamin.  Madugo ang nalalapit na election. At inaasahang dudugo pa habang palapit nang palapit ang May 14. Isa sa maituturing na magpapadugo pa ay ang pagkakaroon ng private armies ng mga pulitiko. Tiyak na gagamitin ng mga pulitiko ang kanyang mga sandatahang tauhan para masiguro ang panalo sa kalabang pulitiko. At natural namang hindi magpapatalo ang kanyang kalaban na magtatayo rin ng sariling armed group para maprotektahan ang sarili.  Noong nakaraang taon, may 92 private armies sa buong bansa at 56 dito ay nasa Autonomous Region in Muslim Mindanao. Sabi ng Philippine National Police (PNP), 25 sa private armies ay kanila nang nabuwag. Sa mga regions, pinaka-marami ang private armies sa Cordillera Autonomous Region na may anim na grupo. Kabilang ang Abra sa CAR.  Tukoy na ng PNP ang private armies kaya madali nang buwagin ang mga ito. Ngayon pa lamang ay dapat nang lansagin ang mga armadong grupo para hindi na madagdagan ang mamamatay sa May 14 election.</body> 	<link>www.philstar.com/Article.aspx?articleId=378558&amp;publicationSubCategoryId=94</link></article><article>  	<title>Ekonomiya bago pulitika</title> 	<author>SYON NGAYON Ni Al G. Pedroche</author> 	<date> 	 	<month>January</month> 	 	<day>06</day> 	 	<year>2007</year> 	</date>  	<body>    Dahil sa nalalapit na halalan sa Mayo, titindi na naman ang pamumulitika ng ating mga senador at kongresista FOR A HIGH LEVEL OF AWARENESS AND NAME RECALL, ika nga.&#160; Siyempre, kasama na dito ang black propaganda o ang paninirang puri sa mga katunggali. At walang duda, madadamay ang gobyerno dahil tiyak, uulanin ng putik mula sa oposisyon.  &#160;Ang tanong, bakit ba kailangan pang gumamit ng dirty tricks sa eleksyon e pwede namang magkampanya sa pamamagitan ng masusi at malalim na&#160; &#160;talakayan ng mga isyung pampubliko?.  Sana, di mawala ang FOCUS ng pamahalaan sa ating lumulusog na ekonomiya&#160; sa harap ng mga pambabatikos ng mga kulang sa pansin nating &#160;pulitiko. Sayang kasi kung magkakaganun dahil lubos na gumaganda na ang takbo ng ating ekonomiya. Ito marahil ang dahilan kung kaya 92% ng Pinoy buhat sa economic classes ABC, ayon sa survey ng Social Weather Stations,&#160; ang nagsabi na haharapin nila ng walang takot at puno ng pag-asa ang 2007.&#160;Maari na natin sigurong sabihin na ang pagpapatupad ng value added tax o Vat noong Enero ng nakalipas na taon ang &#160;nagsilbing mitsa sa pagliksi ng sana&#146;y palubog nating &#160;ekonomiya. Napakalaki ng ayuda &#160;nito sa paghusay ng kalagayan ng &#160;ating pananalapi at patuloy na paglakas ng ating Piso na noong isang araw &#160;lamang ay pumalo ng P48.1 kontra isang dolyar. &#160;&#160;  Isa pang kabutihang naidulot nito ay ang pagkaroon ng ating bansa ng SURPLUS MONEY na sa kasalukuyan ay ipinangtutustos sa maraming infrastructure, education at anti-poverty projects ng gobyerno. Kasama dito ang 100,000 pabahay na ipinagkaloob sa mga pamilyang iskwater noong isang taon.&#160; Dito rin&#160; sa pagtaas ng buwis nagmula ang milyon-milyong pisong&#160; tulong sa mga napinsala ng mga super typhoon &#160;nitong mga huling buwan ng 2006.  Talagang rumatsada ang ating ekonomiya noong isang taon. Bukod sa kita mula sa tinatawag na non-tax revenue na umabot sa mahigit P97 bilyon, nahigitan naman nang Bureau of Customs&#160; ang 2006 collection &#160;target nitong &#160;P196 bilyon nang P1 bilyon.&#160; Dahil din daw sa epektibong labor deployment ng pamahalaan, malaki rin ang naitulong ng $12 bilyong OFW remittance sa paglusog ng pambansang ekonomiya.&#160;Sa year-end report ng mga ahensiya ng gobyerno, umabot din daw ng mahigit P190.66 bilyon ang Foreign Direct Investment na nagdulot naman ng maraming trabaho. Ito ay hamak na malaki kaysa P123.68 na naitala noong 2005.  Ilan lamang ito na &#160;dahilan sa pag-angat &#160;ng Piso na naging daan &#160;naman upang ating mabayaran ang ilan sa mga malalaking utang nating pang-labas tulad ng $220 bilyon loan sa Internatonal Monetary Fund bago natapos ang taon. Sa darating na Abril, mababayaran na rin natin ang ating pagkakautang mula pa nung panahon ni Marcos, sa maanomalyang nuclear plant sa Bataan na daang milyong pisong interes ang ating binabayad araw-araw. &#160;&#160;&#160;  Para sa akin, isa pang magandang balita ay ang pag-unlad ng sistemang transportasyon na lalo pang magpapasigla &#160;ng kalakal at komersiyo sa ating mga progresibong lalawigan. Nabalitaan ko kasing tapos na raw ang Subic-Clark-Tarlac Expressway na magdudugtong sa&#160; tatlong ECONOMIC POWERHOUSE sa Norhtern Luzon. Ito ay ang Subic Bay Freeport, Clark Special Economic Zone at ang  Luisita Industrial Park.&#160; Inumpisahan na rin ang Northrail na mag-uumpisa naman sa&#160; Metro  Manila patungong La Union.&#160; Ang Southrail   ay popondohan na&#160; rin ng South Korean government. Ito ay magmumula naman sa  Makati at aabot hanggang Bicol. Hinuhukay na rin daw ang pondasyon ng LRT na magdudugtong naman ng Baclaran at Cavite. Kapag bumilis kasi ang pagkilos ng tao at ng kargo, bibilis din ang takbo ng negosyo.   Sana nama&#146;y magtuloy-tuloy na at huwag namang ma-baboy ng pulitika&#160; ang paglago ng ating ekonomiya ngayong Year of the Pig. Kung may New Year&#146;s resolution ang ating mga pulitiko, pinaka-una sana dito &#160;ang pagtigil sa paninira ng bayan para lang sila&#146;y mahalal.&#160; </body> 	<link>www.philstar.com/Article.aspx?articleId=378562&amp;publicationSubCategoryId=94</link></article><article>  	<title>Philippine Coast Guard, on the go</title> 	<author>A MISMO Ni Butch M. Quejada</author> 	<date> 	 	<month>January</month> 	 	<day>06</day> 	 	<year>2007</year> 	</date>  	<body>    HULI rito, huli roon ang ginagawa ng Philippine Coast Guard sa mga smugglers sa karagatan hindi nila ito tinatantanan.  Last Thursday, malaking halaga ng oil smuggling ang nasungkit nila kaya naman saludo ang mga kuwago ng sa pamumuno ni PCG Commander Damian Carlos.  Sabi nga, good work, Sir!  Ang nasilo ng PCG ay ang Mt. Patricia na owned by Bunkers Manila Inc., porke may lulan itong 600,000 liters ng gas oil o diesel ang nasilat na barko.  Nasungkit ng PCG ang mga epektos sa Pasig River habang naglalayag sila todits from Subic Bay Metropolitan Authority.  Bhe, buti nga!  Tiyak kasong umaatikabo ang haharapin ng mga ito sa cashgard este mali Coast Guard pala. He-he-he!  Parang paihi ang nangyari sa operation ng mga ito porke na-divert daw ang langis.  Kaya naman pinaiimbestigahan ng husto ni Commander Carlos ang nasabing operasyon.  &#145;&#145;Magaling ba si Carlos?&#146;&#146; tanong ng kuwagong maninisip ng gasoline.  &quot;Kaya nga nakahuli sila,&#146;&#146; sagot ng kuwagong SPO-10 sa Crame.  &#145;&#145;Mga krudo lang ba ang kayang hulihin ng PCG?&#146;&#146; tanong ng kuwagong Kotong cop.  &quot;Hindi no lahat ng mga paglabag sa karagatan niyayari nila&#146;&#146;  sagot ng kuwagong urot.  &#145;&#145;Ano ngayon ang gagawin sa krudo?&#146;&#146;  &#145;&#145;Iyan tiyak may due process ang PCG at sila lang ang nakakaalam niya.&#146;&#146;  &#145;&#145;Korek ka diyan, kamote!&#146;&#146;</body> 	<link>www.philstar.com/Article.aspx?articleId=378572&amp;publicationSubCategoryId=94</link></article><article>  	<title>Hindi dapat itinago ang paglipat kay Smith sa US embassy</title> 	<author>LA BIRA! Ni Danny Macabuhay</author> 	<date> 	 	<month>January</month> 	 	<day>06</day> 	 	<year>2007</year> 	</date>  	<body>    HINDI malaman nang marami kung sino ang paniniwalaan sa pagkakalipat ng kulungan ng convicted   rapist na si US Marine Lance Cpl. Daniel Smith sa US Embassy mula sa Makati City Jail.   Sa Makati City Jail unang ikinulong ang sundalong Kano subalit nagmatigas ang mga abogado nito at sinabing nakasaad sa Visiting Forces Agreement (VFA) na kailangang sa US Embassy muna ito ikulong sa ilalim ng kanilang pangangalaga. Hindi pa naman daw tapos ang kaso dahil sa umaapela pa ang mga abogado ni Smith.  Ang gusto kong malaman ay ang misteryo kung paano nalipat si Smith sa US Embassy mula Makati City Jail. Ang nangyaring ito ay paglabag sa batas at magiging batayan ng impeachment complaint kay President Arroyo.  Halatang nagalit ang mga Amerikano sa pagkakakulong ni Smith sa Makati City Jail. Pinagpipilitan nila na mailipat ito sa kanilang poder sa US Embassy. Sa galit, ipinahinto ang Balikatan exercises. Nabalik lamang ito nang pumayag ang Pilipinas na sa US Embassy na titigil ang rapist na si Smith.  Hindi ko maintindihan kung bakit kailangan pang itago ni President Arroyo ang pagsunod sa mga Kano sa kaso ni Smith. Puwede namang ipaliwanag ni  President Arroyo na mahirap tanggihan ang kahilingan ng mga Kano sapagkat nakasalalay ang buhay natin sa kanila. Lalong babagsak ang Pilipinas kapag hindi tayo tutulungan ng US. At sa palagay ko, US ang masisira kapag niloko nila tayo tungkol sa kaso ni Smith. </body> 	<link>www.philstar.com/Article.aspx?articleId=378574&amp;publicationSubCategoryId=94</link></article><article>  	<title>Pilipinas sa pamumuno ni Madam Gloria</title> 	<author>NAGINIP LANG Ni Nixon T. Kua</author> 	<date> 	 	<month>January</month> 	 	<day>06</day> 	 	<year>2007</year> 	</date>  	<body>    NAGLABAS ng bagong resulta ang Transparency International, ang tinuturing na watchdog ng corruption sa buong mundo, para sa 2006 at lumalabas na ang Pilipinas na pinamumunuan ni Madam Senyora Donya Gloria ay ika-121 sa 163 bansa sa buong mundong minamarkahan ng naturang non-government organization.    Kapantay ng Pilipinas ang Russia na pinamumugaran ng mga Russian Mafia, Rwanda sa Africa, Nepal kung saan may hari silang nira-rally din araw-araw ng mga mamamayan dahil sa corruption at kasakiman, Honduras sa South America, Benin, Gambia and Guyana.    Ilang hakbang na lang at aabutin na natin ang Iraq na kasalukuyang may civil war, Myanmar na pinamumunuan ng corrupt na military dictatorship, Guinea at siyempre ang Haiti kung saan kilalang minamalas na laging nagkakaroon ng lider na ganid, sinungaling, mandaraya, malupit, sinungaling at magnanakaw.    Nanatiling mababa ang Bangladesh sa listahan bagama&#146;t hindi na ito ang kulelat at nilampasan na ng Haiti at Iraq.  Bagama&#146;t nasa top ten pa rin ang bansang ito sa larangan ng corruption, malaki ang naging improvement nila dahil naungusan na sila ng Haiti, Burma o Myanmar, Iraq, Guinea, Sudan, DR Congo at Chad.    Ang bansa naman natin na pinamumunuan ng isang magaling na ekonomista at nag-aral pa sa ibang bansa sa katauhan ni Madam Senyora Donya Gloria na siya ring nag-utos sa Presidential Anti Graft Commission (PAGC) at kay Ombudsman Merceditas Gutierrez na &quot;labanan ang lahat ng uri ng corruption&quot; ay bumagsak sa ika-117 noong nakaraang taon at ngayong taon ay ika-121.    Noong 2004 ay ika-102 tayo at noong 2003 ay ika-92. Noong 2002 ay ika-77 at ika-65 noong 2001.  Nag-umpisa ho sa Malaca&#241;ang si Madam Senyora Donya Gloria noong January 2001.    Sa taong naninirahan siya sa Malaca&#241;ang ay walang tigil tayong dumadausdos at hindi malayong abutin na natin ang notoriety bilang pinaka-corrupt na bansa sa buong mundo. At the rate na bumabagsak tayo, hindi malayong sa isang taon ay malalagay na tayo sa kakahiyang grupong top ten most corrupt nations in the world.     Ang Sri Lanka ay ika-84 samantalang ang Uganda kung saan naging lider ang parang demonyong si Idi Amin na kumakain pa ng tao ay ika-105 at ang Vietnam ay ika-111.  Naungusan pa tayo ng tatlong bansang ito na kilala sa pagiging palpak.  Talagang matindi ang administrasyong kilala rin bilang producer ng magic fertilizer na puwede kahit sa semento, kalyeng pinakamahal sa buong mundo, tulay na walang pupuntahan at iba pang mga achievements ng Malaca&#241;ang at siyempre bank accounts ni Jose Pidal.    Pero huwag ho kayong mag-alala, hanggang 2010 pa ang nakatira sa Malaca&#241;ang kaya asahan n&#146;yo, lalampasan natin lahat ang mga iyan at itatanghal tayo sa buong mundo bilang no. 1, sa corruption nga lang.  At kung lulusot pa ang plano nilang pagbabago sa Saligang Batas na magluluklok sa kanila sa puwesto forever ay hindi malayong maging hall of famer tayo.  Hindi lang tayo magiging champion, uulit pa tayo, kukuha ng grandslam, four peat, five peat at forever most corrupt nation in the world at lahat thanks to the economist and super galing Madam Senyora Donya Gloria.    Isang katanyagang hindi natin kailangan at mag-aalis nang tuluyan ng ating national pride and dignity at lahat ng iyan ay utang natin sa galing, talino at husay ni Madam Senyora Donya Gloria, Sir Senyor Don Jose Miguel Arroyo, mga Gabineteng nananatiling silaw sa kapangyarihan, mga kaalyado, kakampi, kapuso, kapamilya at mga sipsip.    At tandaan ninyo, hindi sila magnanakaw, mandaraya, mandarambong, manloloko, mang-aagaw, sinungaling at higit sa lahat mahal na mahal nila ang kanilang bayan at tumutupad sila nang maayos sa kanilang tungkulin at hinding-hindi si Sir Senyor Don Jose Miguel Arroyo si Jose Pidal at walang foreign bank accounts at properties sa iba&#146;t ibang panig ng mundo ang mag-asawang Arrovo, este Arroyo pala. Gaya ng boss at Commander-in-Chief nila, pinagmamalaki rin ni Philippine National Police Chief Oscar Calderon na kayang lipulin ang jueteng sa ilang buwan niyang panunungkulan bilang hepe ng mga pulis.    General kumalat pa lalo ang jueteng lalo na sa Alfonso, Cavite kung saan tatlong beses sa isang araw ang bola sa Bgy. Sinaliw Malaki.  Ganoon din sa San Antonio, Zambales at sa San Pablo City sa Laguna kung saan pati mga pulis ay tumataya dahil kakarampot nga ang kanilang suweldo at lahat ng benepisyo lalo na ang intelligence fund ay kinokopong sa Camp Crame,   Happy din ang jueteng operator na nakakasakop sa Valenzuela at sa Roxas, Isabela.  Gen. Calderon, kung gugustuhin n&#146;yo kaya iyan gaya noong PNP chief si Senador Panfilo &quot;Ping&quot; Lacson, kaso lang papalapit na ang eleksyon at kailangan na naman ng perang pangangampanya.    Hindi na sana maulit ang masayang party sa bahay ni Madam Senyora Donya Gloria kung saan ang tanging mga imbitado ay ang mga magagaling na mga Commission on Election (Comelec) officials sa pamumuno ni dating Commissioner at Presidential phone pal Virgilio &quot;Hello Garci&quot; Garcillano at si Ginang Lilia Pineda na bukod sa pagiging kumare at kababayan ay may bahay ni Bong Pineda na makaiwas lang sa imbestigasyon sa jueteng ay tumakbong US upang magpatubo ng buhok.    Patuloy ang jueteng, tumataas ang krimen, lumalaganap ang droga, pero ayon kay Calderon sinosolusyonan na ang mga problemang ito, Tanong ko tuloy: anong klaseng solusyon at sino kaya ang binibigyang solusyon?  Nagtatanong lang po.  </body> 	<link>www.philstar.com/Article.aspx?articleId=378583&amp;publicationSubCategoryId=94</link></article><article>  	<title>Tips sa mga magulang! (Escort Service)</title> 	<author>HALA SI TULFO Ni Ben Tulfo</author> 	<date> 	 	<month>January</month> 	 	<day>05</day> 	 	<year>2007</year> 	</date>  	<body>    PINAG-IINGAT ng  kuno.  Ilang impormasyon na ang natatanggap ng sa bansa, pasimple ang pangangalakal sa mga estudyanteng babae sa pamamagitan ng website na ibibigay lamang sa mga taong kanilang parukyano. Maingat ngayon ang grupong nasa likod nito.  Matatandaang matagumpay na nahulog sa  ang nasa likod ng &#145;&#145;escort service&#146;&#146; na si Benjamine Quinto. Sa tulong ng isang asset na naging biktima rin.  Malaking pera ang pang-akit kapalit ang oras na ilalaan sa pagsama lamang sa foreigner, pulitiko at kung sinu-sino pa bilang escort.  Subalit sa likod ng lahat ng ito ay prostitusyon. Mga kabataang kababaihang   Kung dati advertisements sa mga broadshet at tabloid ang kanilang ginagamit ngayon sa pamamagitan ng pagpasok sa kanilang website. Karaniwang parukyano ay ilang mga pulitiko, artista at mga businessman.  Kaya upang makasiguro na hindi kabilang ang inyong mga anak ng &#145;&#145;escort service&#146;&#146; bisitahin paminsan-minsan ang inyong anak sa kanilang tinutuluyang boarding houses at dormitory at pagmasdan ang ikinikilos nila. At higit sa lahat silipin ang kanilang &#145;sa paaralan.  Kung may pagdududa kayo&#133; tumawag sa </body> 	<link>www.philstar.com/Article.aspx?articleId=378395&amp;publicationSubCategoryId=94</link></article><article>  	<title>EDITORYAL -V(u)isiting Forces Agreement</title> 	<date> 	 	<month>January</month> 	 	<day>05</day> 	 	<year>2007</year> 	</date>  	<body>    KUNG hindi naaprubahan ang Visiting Forces Agreement (VFA) noong February 10, 1998, walang Daniel Smith at &quot;Nicole&quot; na ngayo&#146;y lumiligalig sa Pilipinas. Kaya kung mayroon mang nagtatawa ngayon, iyan ay walang iba kundi ang mga militanteng grupo na noon ay pinadugo ang kalsada bilang protesta sa pagdaraos ng &quot;Balikatan&quot; exercises na bahagi ng VFA. Kabi-kabila ang mga protesta noon bilang pagtutol sa isasagawang &quot;Balikatan&quot;. Kinatatakutan na noon pa ang mga krimeng maaaaring magawa ng mga sundalong Kano na kasali sa war exercise. Dahil sa tindi ng mga protesta, kinailangan pang bombahin ng tubig ang mga rallyists para lamang mabuwag at hindi maipagpatuloy ang pagpoprotesta. Ang kinatatakutan noon ay nangyari na nga ngayon. Isang sundalong Kano ang nanggahasa ng Pinay. Nahatulan na ang Kano at kinulong na sa Makati jail pero nagdulot nang katakut-takot na kontrobersiya. Hindi mapakali ang US Embassy sa nakakulong na Kano. Taliwas daw ito sa kasunduan ng VFA na ang lahat nang mga sundalong makagagawa ng kasalanan ay dapat nasa custody ng US Embassy. Bago natapos ang 2006, habang nagpuputukan sa kalsada at nagsasaya ang mga Pinoy, &quot;itinakas&quot; si Smith mula Makati jail at dinala na sa US Embassy. Mananatili na roon si Smith at hindi na maaalis kahit kailan. Komportable na si Smith sa kanyang kinalalagyan ngayon kumpara sa Makati jail.  Ang kontrobersiyang ito ay umaani ng batikos sapagkat wala palang ibang dehado sa VFA kundi ang mga Pinoy mismo. Kung sa bawat magagawang kasalanan ng mga sundalong Kano ay ita-turned over sila sa custody ng US Embassy, nasaan ang katarungan dito. Nasaan ang hustisya sa ginawan ng kasalanan? Paano kung ang isang Kano ay hindi lamang pangre-rape ang ginawa kundi pumatay pa, ibig bang sabihin ay mananatili rin siya sa custody.  Noong nasa Clark at Subic bases pa ang mga Kano, marami na ring mga krimen na nangyari roon na ang itinuturong kasangkot ay mga Kano mismo. May mga batang binabaril habang namumulot ng scrap. Ginagawang target. May mga naireport ding ginahasang Pinay subalit nawala na.  At ngayong may VFA, narito pa rin ang pro-   blema sa kanila. At tila mas matindi pa sapagkat, pabor sa kanila ang nakasaad sa kasunduan. Talo na noon ang mga Pinoy at pati pala hanggang ngayon. Hindi na dapat ituloy ang RP-US V(u)isiting Forces Agreement!</body> 	<link>www.philstar.com/Article.aspx?articleId=378392&amp;publicationSubCategoryId=94</link></article><article>  	<title>Mabagal na pagbawi sa ninakaw ni Marcos</title> 	<author>POL Ni Jarius Bondoc</author> 	<date> 	 	<month>January</month> 	 	<day>05</day> 	 	<year>2007</year> 	</date>  	<body>    SA WAKAS makalipas ang 20 taon, nadesisyunan na ang kasong ill-gotten wealth ni Fe Roa-Gimenez, socials secretary ni diktador Ferdinand Marcos. Iniutos ng Sandiganbayan na ibigay ng Alder Bank sa Zurich, Switzerland, sa gobyerno ng Pilipinas ang $8-milyong deposito ni Gimenez sa ngalan ng front company na GEI Inc.  Lumabas ang desisyon nito lang Disyembre 28, bago ang deadline ng Swiss government sa Pilipinas na tapusin na ang mga kaso laban sa Marcos at cronies. Kung hindi nagpasya ang Sandigan, aalisin na sana ng Swiss department of justice ang freeze order sa pera. Kung sakali, nawala na sana sa kamay ng gobyerno ang pera, at na-withdraw na ni Gimenez.  Isa lang ito sa marami pang kaso. Ani Ric Abcede ng Presidential Commission on Good Government, mahigit 500 demanda pa laban sa Marcos at cronies ang nakatiwangwang sa Sandiganbayan. Ipinagmalaki niya na 80% ng nabawing nakaw na yaman ay sa ilalim ng kasalukuyang PCGG mula 2001. Kasama na rito ng P25.5-bilyong PLDT shares at ang P130-bilyong coconut levy funds. Pero kalingkingan pa lang din ito ng dapat mabawi kung bibilis lang nang konti ang andar ng hustisya.  Bakit nga ba nabinbin ang Marcos cases mula 1986? Ang sagot: Dahil sa katiwalian at katangahan. Ipinaasikaso ng gobyerno ang mga kaso sa dalawang uri ng opisyales sa PCGG &#150; magnanakaw at mangmang. &#145;Yung una pinag-interesan ang pera; kumbaga, nakaw na, ninakaw pa muli. Naging may-ari pa nga ng isang sequestered bank sa California ang isang kawatang PCGG chief. &#145;Yung ikalawa, pinabayaan ang kaso       dahil hindi alam ang gagawin; nais lang ang publicity sa PCGG, pero walang utak. Ipinatalo nila ang maraming kaso.  Ayon sa batas, sa land reform dapat mapunta lahat ng nabawing yaman. Pero dahil ambon lang ang pasok ng pera, mabagal ang pagsalin sa mahihirap ng pag-aari ng lupa. At kung nasalinan man, walang pinondo para sa support services upang humusay ang pagsasaka nila. Winaldas pa ng ilang administrasyon ang pera, pero ibang isyu na rin &#145;yun.</body> 	<link>www.philstar.com/Article.aspx?articleId=378404&amp;publicationSubCategoryId=94</link></article><article>  	<title>Kabisote</title> 	<author>PORT CARD Ni Atty. Ernest Maceda</author> 	<date> 	 	<month>January</month> 	 	<day>05</day> 	 	<year>2007</year> 	</date>  	<body>    SA mga eksenang bumulaga sa bansa noong kainitan ng usapin sa pagpili ng Chief Justice, ang pinaka-nakakapagpataas ng balahibo ay ang pagtatabi muli nina Raul Gonzales at Kiko Pangilinan na may hawak na GAVEL (martilyo) sa Judicial and Bar Council (JBC) panel. Huling nagkasama ang dalawa noong 2004 sa bilangan ng boto nina FPJ at GMA sa Kongreso. At sino ang makalilimot sa kanilang tumataginting na duetong &quot;NOTED!&quot; na tumuldok sa bawat protesta ng minorya sa palsipikadong election documents?   Fast Forward sa 2007 Kaya hayun, nilabas si Smith -&#151; kalaliman ng gabi &#150; ang kabukod tanging convicted prisoner sa Pilipinas na naka-aircon at wala sa bilibid Pinoy.  Kinatigan kahapon ng Court of Appeals ang posisyon ni Judge Pozon. Ang &quot;judicial proceedings&quot; daw sa ilalim ng VFA ay natatapos sa conviction ng akusado sa Regional Trial Court. Kaya&#146;t wala nang batayan upang i-surender si Smith sa kustodiya ng US Authorities ngayong convicted na siya. Mali bale ang Pangulo sa pinasok na Romulo-Kenney Agreement. Subalit naghugas kamay ang Korte sa nangyari nang paglipat kay Smith sa Embassy. Wala raw silang magagawa dahil sa ilalim ng Konstitusyon, ang Executive ang may kapangyarihan sa usaping pang-diplomasya.  Eh hindi ba ang Konstitusyon din ang nagsasaad na hiwalay ang kapangyarihan ng gobyerno sa executive, legislative at judiciary upang maiwasan ang abuso? Kapag nasa kamay na ng isa, kailangang hintayin at respetuhin ang pasya nito.   Sa Korte Suprema magkikita-kita para sa huling kabanata nina Danny at Nicole. Kahit 1st year law student alam na hindi maaring mangibabaw ang international agreement sa Konstitusyon ng bansa. Magandang bienvenida ito sa panunungkulan ni Chief Justice Reynato Puno.     SEC. RAUL GONZALES&#9;GRADE:    44  COURT OF APPEALS&#9;GRADE:    80 </body> 	<link>www.philstar.com/Article.aspx?articleId=378407&amp;publicationSubCategoryId=94</link></article><article>  	<title>Sige pa, Supt. Romulo Sapitula!</title> 	<author>NAT NI BATUIGAS Ni Bening Batuigas</author> 	<date> 	 	<month>January</month> 	 	<day>05</day> 	 	<year>2007</year> 	</date>  	<body>    TINUGON  na ang mata-gal ng kahilingan ng mga residente at motoristang nabibiktima ng mga sanggano ng Balut, Tondo matapos na paigtingin ni Police Superintendent Romulo Sapitula ang kampanya laban sa mga kriminal.  Nag-ugat ang kampanya ni Sapitula ng  aking ibulgar ang pag-bulag bulagan ng mga dating pulis na nakakasakop sa naturang lugar. At nang siya nga ang naitalagang hepe ng Balut Police Station noong nakaraang December 8, 2006 ay agad niyang pinulong ang may 105 barangay chairmen ng naturang lugar.  Sa unang meeting ng mga barangay chairmen ay iilan lamang ang dumalo   sa dahilang dismayado umano ang mga chairmen sa mga nagdaang mga hepe, dahil puro lamang dialog ngunit wala namang nangyayari.  Pawang pipitsugin lamang umano ang nahuhuli ng mga nagdaang pulis      at kadalasan ay binabangkita pa nila, kung kaya&#146;t patuloy ang paglipana ng mga kriminal sa kanilang lugar. He-he-he! Ito&#146;y pinatunayan ng ilang chairman na nakausap ko.  Sa kasalukuyan ay  may kabuuang 320 katao na ang nalambat ni Sapitula na pawang may mga  kasong robbery holdup, Akyat Bahay Gang, drug pushers and users at      mga pugante matapos na maglunsad siya ng anti-crime operation.  Walang inaksayang oras si Sapitula maging ito&#146;y araw o gabi nang kanyang salakayin ang pinaghihinalaang lungga ng mga pusakal na krimi-nal na ikinasiya ng mga  opisyales ng barangay at maging ng mga residente. Sa ngayon ay may kabuuang 10 anti-crime operation na ang naisagawa        ng grupo ni Sapitula at    mga barangay mula nang    siya&#146;y manungkulan sa naturang police station.  Pawang positibo ang kanilang nalambat dahil karamihan sa mga ito&#146;y may mga warrant of arrest at ang ilan nama&#146;y positibong kinilala ng mga biktima. Kung inyong matatandaan na noong nakaraang taon ay naging laman ng aking  ang talamak na holdapan sa may kahabaan ng Road-10 at Moriones St.  At ilang opisyal din ang aking tinukoy na nagpabaya sa kanilang tung-kulin, subalit sa kasalukuyan ay tila hulog ng langit si Sapitula sa mga mamamayan ng Tondo dahil sa kanyang kasipagan at tapang.  Sa ngayon naging regular na ang pagpupulong  ng may 105 Barangay Chairman  at ni Sapitula kasama ang Police Community Relation Office ni SPO3 Vicente Rodriguez na tumatalakay sa peace and order sa Programang &quot;Pulis at Barangay magkatuwang sa pagsugpo sa Kriminal&quot;    At dahil sa pakikiisa ng mga Barangay at mga residente ay unti-unti nang nanunumbalik ang katahimikan. Ipinagmalaki pa ni Sapitula na nagbunga ng maganda ang kanyang programa, sa katunayan ay naitala sa unang pagkakataon na ang kanyang nasasaku-pan ay walang nagpaputok ng baril ng Bagong Taon.  Saludo ako sa&#146;yo Sir! Naibabalik mo ang mabuting imahe ng pulisya.</body> 	<link>www.philstar.com/Article.aspx?articleId=378414&amp;publicationSubCategoryId=94</link></article><article>  	<title>&#145;Nadehadong CIS, bumuwelta!...&#146;</title> 	<author>LVENTO FILES Ni Tony Calvento</author> 	<date> 	 	<month>January</month> 	 	<day>05</day> 	 	<year>2007</year> 	</date>  	<body>    &quot;ALAM MO BA ANG IBIG SABIHIN NG CIS? Hindi mo naman pala alam isoli mo na lang &#145;yan!&quot;   Ang mga katagang ito ay pinagmulan ng isang trahedyang hindi malilimutan ng pamilya ng biktima. Ito ang istoryang ilalahad namin para sa araw na ito.  Inilapit sa amin ni Rodella Aguilar ng Sucat, Para&#241;aque ang kaso ng pagpaslang sa asawa nito na hanggang ngayon ay hindi pa rin nahuhuli ang suspek.  Collector sa Coca-Cola sa Multinational, Para&#241;aque ang biktimang si Danilo Aguilar.   Ika-23 ng Setyembre 2000 bandang alas-11:10 ng gabi sa NAIA Ave., Brgy. Sto. Ni&#241;o, Para&#241;aque naganap ang insidente. Isang parokyano ang nagbigay kay Danilo ng isang bote ng alak at ito ay kanilang ininom sa isang tindahan na lamapit sa kanilang opisina. Kasamang uminom ni Danilo ay sina Alex at Nestor na pawang mga kasamahan nito sa trabaho.  Dito ay nakilala ni Danilo ang suspek na si Domingo Wagan nang ipakilala ng isang kasamahan. Nalaman din nitong kumpare ito ng kanyang kapatid, si Renato. Sinabi nitong suspek sa biktima na matagal na raw may atraso ang kapatid niya sa kanya. Nagulat si Danilo sa sinabi ng suspek kaya naman tinanong nito kung ano ang naging atraso sa kanya ng kapatid nito.   &quot;Ang sinasabi pala nitong atraso ay dalawang taon na raw hindi nabibigyan ng aginaldo ang anak niya ni Renato. Sinabi ni Danilo na sa Cupang na nagtatrabaho ang kapatid niya at kung gusto nitong bisitahin ay doon na lang sa bahay nito at magkapitbahay lang sila,&quot; salaysay ni Rodella.  May kakulitan na noon si Domingo dahil sa nakainom na ito. Nagpakita ito ng ID ng CIS. Ipinagmalaki raw nitong suspek na siya ay miyembro ng CIS.  Tinanong ni Danilo kung alam ba nito ang ibig sabihin ng CIS subalit hindi naman ito nasagot ng suspek. Sinabihan na lamang nito si Domingo na mas mabuting ibalik na lamang nito sa kanyang bulsa ang ID dahil nagdadala siya nito na hindi naman pala niya alam ang ibig sabihin.  Idinagdag pa ni Danilo sa kanyang sinabi na wala siyang ID ng CIS pero alam niya ang ibig sabihin nito. Ang tanging ID lamang niya ay &#145;yung sa kanilang kumpanya.  Samantala hindi naman nagustuhan ng suspek ang mga binitiwang salita sa kanya ni Danilo. Nagalit ito at tumayo sa kinauupuan. Hinila nito ang kuwelyo ng jaket at parang gusto nitong sakalin si Danilo. Pagkatapos ay inilabas nito ang kanyang patalim. Subalit sa kabila nito ay naging alerto ang biktima sa maaaring gawin sa kanya ng suspek. Agad nitong dinampot ang bote ng alak at hinampas ito kay Domingo.    Hindi lamang iyon ang inabot ni Domingo kay Danilo. Itinulak pa nito ang suspek at sa isang kanal ito bumagsak. Babatuhin pa sana nito si Domingo subalit nang tumayo ito, itinaas ang mga kamay sinabing hindi na siya lalaban.  &quot;Sinabihan daw ng asawa si Domingo na umuwi na siya. Umalis naman noon itong suspek pero hindi niya alam na sa pag-alis nito ay tumawag na pala ng mga makakasama para balikan si Danilo,&quot; kuwento ni Rodella.  Pinayuhan naman ng mga kasamahan at mga nakasaksi din sa pangyayari si Danilo na umuwi na rin matapos ang insidente. Subalit bago pa umuwi ang biktima ay umorder muna ng kakainin nito habang ang mga kasamahan nito ay iniwan na siya sa tindahan.  Ilang sandali pa lamang ang nakalipas ng dumating ang isang jeep lulan ang suspek kasama pa ang kapatid nitong si Luis Wagan. Habang nakatalikod ang biktima ay bigla na lamang hinampas ni Luis ang batok nito at pagkatapos ay pinagsasaksak na ito. Natigil lamang ang suspek ng magpaputok ng baril ang guwardiya ng kumpanya. Matapos ang ginawang krimen ay mabilis na tumakas ang suspek.  Nagsampa ng kasong Murder ang pamilya ng biktima laban sa suspek. Tanging si Domingo lang ang nakasuhan habang ang mga kasama pa nito ay hindi naman nakasuhan. Ayon kay Rodella, pinuntahan siya ng ina ng suspek at nakikiusap na iurong ang demanda laban kay Domingo. Kapalit ng malaking halaga ang inaalok sa kanya subalit tinaggihan niya ito sapagkat wala siyang ibang nais kundi hustisya para sa napaslang na asawa.  Samantala nilapitan naman ni Rodella ang tindera ng kainan kung saan naganap ang insindente. Subalit tumanggi itong magbigay ng kanyang pahayag o maging testigo sa nangyaring pamamaslang sa biktima dahil sa takot nitong siya ang balingan ng grupo ng suspek. Napag-alaman din nila na tuwing may makakaaway ang suspek na ito ay kinukuyog ang kalaban.  Lumipas man ang ilang taon na hindi pa rin nahuhuli ang suspek subalit hindi siya nawawalan ng pag-asa na pagbabayaran nito ang ginawa niyang krimen. Patuloy pa rin ang kanyang dasal na mahuhuli rin ang suspek na ito.  Para sa anumang impormasyon na makapagbibigay-alam sa kinaroroonan ng suspek na si Domingo Wagan maaari kayong tumawag sa 6387285 o di kaya&#146;y sa 6373965-70. Maaari din kayong magtext sa 09213263166 o 09198972854. Ang aming tanggapan ay sa 5th Floor City State Center Bldg., Shaw Blvd., Pasig.</body> 	<link>www.philstar.com/Article.aspx?articleId=378415&amp;publicationSubCategoryId=94</link></article><article>  	<title>EDITORYAL - 5 &#145;buwaya&#146; sa isang buwan</title> 	<date> 	 	<month>January</month> 	 	<day>04</day> 	 	<year>2007</year> 	</date>  	<body>    MAGANDA ang plano ng Presidential Anti - Graft Commission (PAGC) para sa 2007. Ito ay ang makahuli ng at least limang &quot;buwaya&quot; bawat buwan. Yes, limang buwayang matatakaw na nananahan sa mga ahensiya ng pamahalaan. Sila ang mga &quot;buwayang&quot; nagiging dahilan kung bakit nalulubog sa kumunoy ng kahirapan ang bansang ito. Ang perang dapat ay gagamitin ng gobyerno para sa pagpapaunlad ng ekonomiya at pagpapabuti sa kabuhayan ng mga Pinoy ay sa kanilang mga bulsa napupunta. Walang kabusugan ang mga &quot;buwaya&quot; at nanganganak pa nang mga matatakaw na &quot;buwaya&quot;.  Sinabi ni PAGC chairwoman Constancia de Guzman, na ngayong 2007 talagang ibubuhos  nila ang lahat ng lakas at paraan para lubusang madurog ang mga tiwali sa ahensiya ng pamahalaan. Wala umano silang sasayanging panahon para mawasak ang corruption. Hihigitan daw nila ang mga nagawa sa nakaraang taon kung saan maraming opisyal at empleado ng pamahalaan na sangkot sa katiwalian ang kanilang sinibak.  Kabilang sa mga plano ng PAGC ay ang pagresolba ng dalawang kaso bawat linggo o 10 bawat buwan, pero mas sinisiguro nilang 50 percent nito ang kanilang matatrabaho. Katumbas raw nito ay limang corrupt bawat buwan. Pero sabi ng PAGC hindi rin naman sila lubusang makakakilos sa pagdurog sa mga &quot;buwaya&quot; kung walang pagtulong ng ibang ahensiya. Kailangan din nila ang surveillance team mula sa National Bureau of Investigation, Anti-Money Laundering Council, Philippine National Police at Criminal Investi-   gation and Detection Group.  Maganda ang plano ng PAGC at sana sa pagkakataong ito ay tuluyan na ngang madurog ang mga &quot;matatakaw na buwayang&quot; nagpapahirap sa bansang ito. Sana rin naman ay hindi maging magaan ang ipapataw na parusa sa sinumang &quot;bu-waya&quot; na mahuhuli. Karaniwan nang ang mga opisyales at empleadong nahuhuling nangungurakot ay sinususpinde lamang ng 90 araw at pagkaraan ay balik na naman sa trabaho. Mas mainam kung magkakaisa ang PAGC at Office of Ombudsman para ang mga malalambat na &quot;buwaya&quot; ay mabulok sa bilangguan at hindi lamang sususpendehin.</body> 	<link>www.philstar.com/Article.aspx?articleId=378194&amp;publicationSubCategoryId=94</link></article><article>  	<title>Dapat bang ilagay sa &#145;backburner&#146; ang Cha-cha?</title> 	<author>SYON NGAYON Ni Al G. Pedroche</author> 	<date> 	 	<month>January</month> 	 	<day>04</day> 	 	<year>2007</year> 	</date>  	<body>    DETROIT, MICHIGAN&#150; Impossible dream na kaya ang pagbabago sa Constitution? Perhaps with the right motive and with the right advocates pushing it, matutuloy ito, anang isang kaibigan ko na nag-oobserba sa development ng usaping ito. Katunayan, maraming Pinoy expats ang umaayon sa pagbabago sa Saligangbatas. Pero yung iba&#146;y naniniwala na kailangan ang isang leader na may kredibilidad sa taumbayan bago magtagumpay ang ganyang pagbabago.   Anila, kung walang isang leader na pinaniniwalaan ng nakararami na magsusulong nito, ang ano mang tangkang baguhin ang Konstitusyon ay pagdududahang  may &quot;ulterior motive&quot;.  Kunsabagay, panahon pa ni Fidel V. Ramos ay isinusulong na iyan. Nahalata ni &quot;Tabako&quot; (tawag kay Ramos) na pinagdududahan ang kanyang motibo kaya sinabi niyang ilalagay muna niya ito sa &quot;backburner.&quot; Ibig sabihin, kalimot muna. Natapos ang termino niya at walang nangyari.  Sa panahon ni Presidente Arroyo ay  mas matindi ang resistance lalo na ng splintered opposition na ginagawa ang lahat ng ingay upang pigilin ito. Ibinasura ng Korte Suprema ang People&#146;s Initiative at nagbunyi ang oposisyon. Isinusulong naman ngayon ang pagbabago sa Karta sa pamamagitan ng ConAss. Nag-aalburoto naman sa pagtutol ang Senado. Iginigiit ni House Speaker de Venecia na kahit wala ang Senado, basta&#146;t naroroon ang sapat na bilang ng mambabatas sa Mababang Kapulungan ay puwedeng isulong ito.  Diyan umiinog ngayon ang legal argument. Alam niyo naman, kahit batas, puwedeng hanapan ng butas.   Gaano man kaganda ang motibo sa pagbabago ng Konstitusyon, kung walang suporta ng lahat, mabuti pang ilagay uli ito sa backburner. Maghintay muna tayo sa tamang panahon na may isilang na leader na mapagkakaisa ang bansa. Bayaang siya ang magsulong ng reporma sa Karta.  Email me at </body> 	<link>www.philstar.com/Article.aspx?articleId=378207&amp;publicationSubCategoryId=94</link></article><article>  	<title>Mahirap magkaroon ng pagkakaisa</title> 	<author>LA BIRA! Ni Danny Macabuhay</author> 	<date> 	 	<month>January</month> 	 	<day>04</day> 	 	<year>2007</year> 	</date>  	<body>    BUKAMBIBIG ng mga opisyal ng pamahalaan kapag magpapalit ang taon na kailangan na raw magkaisa ang lahat. Ito ang mensahe nila kung New Year. Ang tanong ko ay naiintindihan kaya nila kung ano ang tunay na kahulugan ng pagkakaisa. Pati si President Gloria Macapagal-Arroyo at kanyang Gabinete ay walang  ibang panawagan tuwing Bagong Taon kundi mag-    kaisa para bumuti na ang takbo ng ating bansa.   Maraming kababayan na ganito rin ang sinasambit upang mabago na raw ang buhay ng mga Pilipino. Ako ay naniniwala sa kahalagahan ng pagkakaisa. Dito sa Pilipinas ay kanya-kanya na ang nananaig at pawang pansarili ang binibigyan ng halaga kaysa kapakinabangan ng nakararaming nagdarahop na Pinoy.  Matutuwa ako kung makakamit ang sinasabing pagkakaisa ngayong 2007. Sana nga, pero sa tingin ko ay malabo sapagkat nakikita kong napakaraming buhul-buhol na kaguluhan sa bansa ngayon.   Upang magkaroon ng pagkakaisa ang kailangan ay pagmamahalan, respeto sa isa&#146;t isa, pagkakaunawaan at pagtutulungan. Aywan ko lamang kung magagawa ito ng mga lider ng bansa. Magkakalabang partido sila at magkakaiba ang paniniwala at adhikain. Marami sa kanila ang may mga pansariling interes, pampersonal o pampulitikal man.  Mahirap magkaroon ng pagkakaisa. Sa palagay  ko hindi titigilan ng mga taga-oposisyon si GMA hangga&#146;t hindi napapatalsik. Hindi nila ito titigilan sa pag-atake at pagbatikos tungkol sa pagpapalakad nito sa kanyang administrasyon. Sa palagay ko rin naman, hindi iaatras ni First Gentleman Mike Arroyo ang kanyang mga kaso laban sa mga journalists at iba pa.   Sa palagay ko ang mga ganitong kaganapan ang dapat mabago o mawala upang mapatunayan na gustong makamit ang pagkakaisa patungo sa magandang kinabukasan ng Pilipinas.  </body> 	<link>www.philstar.com/Article.aspx?articleId=378219&amp;publicationSubCategoryId=94</link></article><article>  	<title>Jueteng sa Southern Metro Manila</title> 	<author>A MISMO Ni Butch M. Quejada</author> 	<date> 	 	<month>January</month> 	 	<day>04</day> 	 	<year>2007</year> 	</date>  	<body>    GRABE as in grabe ang  jueteng sa Southern Metro Manila nakakalula kung iisipin kaya lang sangkatutak ang nakikinabang burungoy, rakpadudels at bugok na taga-Local Government Units kaya naman paldo sa pitsa ang kanilang mga bulsa. Sabi nga, kumpleto sa timbre! Ano ang say ni DILG Secretary Puno todits?  Hindi pa nag-iinit ang puwitan ni SPD Director Boysie Rosales sa kanyang trono sa South lintik na ang sugalan sa kanyang jurisdiction. Ika nga, kaliwa&#146;t kanan!  Boysie, impossible na dehins mo ito alam. Si Nepomuceno, ang multi-millionaire financer ng jueteng sa    lugar ni Boysie ay umaalagwa na. Sino kaya ang nagbigay ng blessing todits?  Magkano kaya ang intelihensiya weekly ng mga   kamote kay Nepomuceno? Tiyak malaki ito. Dahil ex-  clusive! Bakit pinayagan ni Boysie si Nepomuceno? Bakit?  Si General lamang ang makakasagot nito kung talagang dehins niya alam ang jueteng operation sa kanya jurisdiction. Take note, PNP bossing Oscar Calderon, Sir.  Ang management ni Nepomuceno ay isang Leo Crayola at si Turing. Sa Pateros si Ayungin ang ikinakanta na local, Jobit sa Taguig, Delfin at Boyet, Para&#241;aque, Boyet putol, Dado at Mario sa Las Pi&#241;as, Samboy at Boy pulis Agriabiado sa Muntinlupa. Ang mga ito ang galamay ni Nepomuceno na dapat puksain ng butas    este mali batas pala kung talagang palaban sila sa corruption at illegal gambling.  &#145;&#145;Hindi ba alam ni Boysie na may jueteng operation sa kanyang nasasakupan?&#146;&#146; tanong ng kuwagong retired cop.  &#145;&#145;Ano ang ginagawa ng intel sa SPD?&#146;&#146; tanong ng kuwagong maninisid ng tahong.  &#145;&#145;Tiyak kung alam ni Boysie ang dayaan bolahan sa Southern Metro siguradong patitigilin ito,&#146;&#146; sagot ng kuwagong SPO-10 sa Crame.  &#145;&#145;Kamote, tignan natin ang aksyon ni Boysie sa illegal gambling.&#146;&#146; Abangan!</body> 	<link>www.philstar.com/Article.aspx?articleId=378211&amp;publicationSubCategoryId=94</link></article></data>